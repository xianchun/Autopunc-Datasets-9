第一祖摩訶迦葉尊者，摩竭陀國人也，姓婆羅門，父名飲澤，母香志。昔毘婆尸佛世，為鍛金師，莊嚴彼佛像。時有貧女得一金錢，睹如來相，發希有意，持詣金師，請飾佛像。既而共發愿：永劫為清凈夫婦。由是因緣，九十一劫身皆金色。後生梵天。次生摩竭陀國，始名迦葉波，此云飲光勝。身有殊妙光明，亦名金勝，蓋以金色為號也。復名婆耆子。聞如來出世，志求出家，冀度諸有。佛言：善來比丘！須發自落，袈裟著體，持頭陀行，佛常稱贊。
如來在靈山說法，諸天獻華，世尊持華示眾，迦葉微笑。世尊告眾曰：吾有正法眼藏，涅盤妙心，付囑摩訶迦葉，流布將來，勿令斷絕。仍以金縷僧伽梨衣付迦葉，以俟慈氏。
世尊涅盤時，迦葉不在眾會。時迦葉方自外還，如來於金棺出現雙足以示之。迦葉作禮訖，世尊化三昧火闍維之。
迦葉乃造眾曰：如來雙林示滅，我等宜興後事，可共結集，宣傳法教。于是集諸大眾所，傳聲曰：如來弟子，且莫涅盤，得神通者，當赴結集。
是時，偈聲周徧沙界，證阿羅漢者，悉集賓鉢羅窟：法法本來法，無法無非法。何於一法中，有法有不法？
阿難受教已，迦葉遂茲隱焉。
第二祖阿難尊者，王舍城人也，姓剎帝利，父斛飯王。世尊以為總持第一，常所贊嘆。加以宿世有大功德，受持法藏，如水傳器，佛乃命為侍者，則與世尊為堂兄弟。
既而結集之後，阿難復念：如來以大法眼付大迦葉，迦葉既隱而付於我，我今將滅。遂處常河中曰：先所度脫者，應當來集。
須臾，五百羅漢從空而至。眾中名商那和修者，阿難夙知法器，遂告曰：如來以大法眼藏囑累迦葉，既當入寂，密付於我。我今將滅，用傳於汝，汝善護持，流通後世，無令斷絕。汝受吾教，聽吾偈曰：本來付有法，付了言無法。各各須自悟，悟了無無法。
偈已，告商那和修曰：汝善行化，繼我弘揚，汝後有嗣，大化五天，即西域九枝秀草名也。若羅漢圣人降生，此草出焉，和修生時，瑞草斯應。
如來行化至摩突國，見一青林茂盛，語阿難曰：此林地名優留荼，吾滅後一百年，有比丘名商那和修，於此地轉妙法輪。後百歲果誕和修，出家證道，受慶喜尊者法眼。及止此林，有大火龍歸順法教，因施其地，以建仁祠。
尊者於吒利國得優波毱多以為給侍。因問曰：汝年幾耶？
答曰：我年十七。
師曰：汝身十七？性十七耶？
曰：師發已白，為發白耶？心白耶？
師曰：我但發白，非心白耳。
毱多曰：我身十七，非性十七也。
和修知是法器，遂為落發受具，乃告曰：昔如來以正法眼藏付囑迦葉，展轉相授而至於我。我今付汝，汝善護持，流布將來，勿令斷絕。汝受吾教，聽吾偈曰：非法亦非心，無心亦無法。說是心法時，是法非心法。
付囑已，即隱於罽賓國南象白山中。後見毱多有五百徒眾，常多懈慢，尊者乃往彼以調伏之，而說偈曰：
通達非彼此，至圣無長短。
汝除輕慢意，疾得阿羅漢。
五百比丘聞偈已，依教奉行，皆獲無漏。尊者乃作十八變，化火光三昧，用焚其身。毱多收舍利，葬於梵伽羅山，乃宣王朝也。
第四祖優波毱多尊者，吒利國人露懺悔。毱多曰：汝自今去，於如來正法更不作嬈難否？
波旬曰：我誓回向佛道，永斷不善。
毱多曰：若然者，汝自唱言：歸依三寶。
魔王奉教，華鬘悉除，踴躍禮謝尊者，而說偈曰：
稽首三昧尊，十力圣弟子。
我今愿回向，勿令有劣弱。
尊者在世，化導最多。每化一人，以一籌置於石室，充滿其間。最後，有一長者子名香眾，來禮尊者，志求出家。尊者曰：汝身出家？心出家？
答曰：我來出家，非為身心。
尊者曰：不為身心，復誰出家？
答曰：夫出家者，無我我故，心不生滅，即是常道。既是常道，諸佛無常，心無形相，其體亦然。
師曰：汝當明悟，心自通達，紹隆圣種。即與出家受具，乃告之曰：如來以正法眼藏付囑迦葉，次第傳授以至於吾。吾今付汝，善自護持，流布將來，無令斷絕。汝受吾教，聽吾偈曰：心自本來心，本心非有法。有法有本心，非心非本法。
復告香眾曰：汝父□夢金日而生於汝，可名提多迦而至於吾。吾今付汝，汝善護持，演化當來，無令斷絕。汝受吾教，聽吾偈曰：通達本法心，無法無非法。悟了同未悟，無心亦無法。
偈已，踴身虛空，現十八變，化火光三昧，自焚其軀。彌遮迦與八千比丘同收舍利，於班茶山中起塔供養，即莊王朝也。
第六祖彌遮迦尊者，中印土人也。既傳法已，游化至北天竺國，見雉堞之上，有金色祥云，嘆曰：茲大乘氣也！必誕奇人，為吾法嗣。乃入城，於闤闠聞方而來？欲往何處？
師曰：從心而來，欲往無處。
曰：識我手中物否？
師曰：此是觸器而負凈者。
曰：師識我否？
師曰：我即不識，識即非我。又謂曰：汝試自稱名氏，吾當後示本因。
彼人說偈曰：
我從無量劫，至于生此國，
本姓頗羅墮，名字婆須密。
師云：我師提多迦說：世尊昔游北印土，語阿難曰：此國中，吾滅後三百年，有一圣人，姓頗羅墮，名婆須蜜，而於祖師，次當第七。世尊記汝，汝應出家。
彼乃置器禮師而言曰：我思往劫，常作檀那，獻一如來寶座，佛記我云：於賢劫釋迦法中，宣傳正法。今符師說，愿加度脫。
師即披剃受具，遂告之曰：如來以正法眼藏密付迦葉，如是展轉以至於我。我今付汝，汝善護持，傳化將來，勿令斷絕。汝受吾教，聽吾偈曰：無心無可得，說得不名法。若了心非心，始解心心法。
偈已，入師子奮迅三昧，踴身虛空，化火光三昧，周焚其身。婆須蜜收舍利起塔，即襄王朝也。
第七祖婆須蜜尊者，北天竺國人也，姓頗羅墮。常執酒器，游行里閭。遇彌遮迦尊者，宣如來往志，自省前緣，投器出家，授法行化。至迦摩國，於法座前，忽有一智者自稱：我名佛陀難提，與師論義。
師曰：仁者！論即不義，義即不論，若擬論義，終非義論。
難提知師義勝，心即欽伏，曰：冀師大慈，賜垂攝受。
尊者遂與剃度受具，復告之曰：如來以正法眼藏囑累迦葉，次第傳授而至於我。我今付汝，汝善護持，流布將來，無令斷絕。汝受吾教，聽吾偈曰：心同虛空界，示等虛空法。證得虛空時，無是無非法。
偈已，入慈心三昧，經于七日，人天俱來作禮，而說偈曰：
賢劫眾圣祖，而當第七位。
尊者哀念我，請為宣佛地。
尊者從三昧起，而說偈曰：
我所得法，而非有故，
若識佛地，離有無故。
說此偈已，還入三昧示寂。佛陀難提即就本座起寶塔，以閟全身，即定王朝也。
第八祖佛陀難提尊者，迦摩羅國人也，姓瞿曇氏。頂有肉髻，辯博無礙。遇婆須蜜尊者，出家授教。既而行化至提伽國毘舍羅家，見舍上有白光，師曰：此家當有圣人。
言訖，長者出致禮，問：何所須？
尊者曰：汝之一子，名伏馱蜜多者，年已五十，口未曾言，足未曾履，當紹法寶，可令出家。
父母感尊者慈攝，既而只諾。伏馱聞之，遽起設禮，而說偈曰：
父母非我親，誰是最親者？
諸佛非我道，誰是最道者？
尊者以偈答曰：
汝言與心親，父母非可比；
汝行與道合，諸佛心即是。
外求有相佛，與汝不相似。
欲識汝本心，非合亦非離。
伏馱蜜多聞師妙偈，即請出家。尊者即為度脫受具，乃告之曰：如來以正法眼藏傳付迦葉，展轉以至於吾。吾今囑累於汝，汝善護持，流布將來，勿令斷絕。汝受吾教，聽吾偈曰：虛空無內外，心法亦如是。若了虛空界，是達真如理。
伏馱蜜多承師付囑，說偈贊曰：
我師諸祖中，當繼第八位。
法化眾無量，悉獲阿羅漢。
爾時，尊者即現神通，而趣圓寂。就本座起塔，以奉全身，即景王朝也。