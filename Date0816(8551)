復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀舌界若常若無常，不應觀味界、舌識界及舌觸、舌觸為緣所生諸受若常若無常。何以故？舌界，舌界自性空；味界、舌識界及舌觸、舌觸為緣所生諸受，味界乃至舌觸為緣所生諸受自性空。是舌界自性即非自性，是味界乃至舌觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，舌界不可得，彼常無常亦不可得；味界乃至舌觸為緣所生諸受皆不可得，彼常無常亦不可得。所以者何？此中尚無舌界等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀舌界若樂若苦，不應觀味界、舌識界及舌觸、舌觸為緣所生諸受若樂若苦。何以故？舌界，舌界自性空；味界、舌識界及舌觸、舌觸為緣所生諸受，味界乃至舌觸為緣所生諸受自性空。是舌界自性即非自性，是味界乃至舌觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，舌界不可得，彼樂與苦亦不可得；味界乃至舌觸為緣所生諸受皆不可得，彼樂與苦亦不可得。所以者何？此中尚無舌界等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀舌界若我若無我，不應觀味界、舌識界及舌觸、舌觸為緣所生諸受若我若無我。何以故？舌界，舌界自性空；味界、舌識界及舌觸、舌觸為緣所生諸受，味界乃至舌觸為緣所生諸受自性空。是舌界自性即非自性，是味界乃至舌觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，舌界不可得，彼我無我亦不可得；味界乃至舌觸為緣所生諸受皆不可得，彼我無我亦不可得。所以者何？此中尚無舌界等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀舌界若凈若不凈，不應觀味界、舌識界及舌觸、舌觸為緣所生諸受若凈若不凈。何以故？舌界，舌界自性空；味界、舌識界及舌觸、舌觸為緣所生諸受，味界乃至舌觸為緣所生諸受自性空。是舌界自性即非自性，是味界乃至舌觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，舌界不可得，彼凈不凈亦不可得；味界乃至舌觸為緣所生諸受皆不可得，彼凈不凈亦不可得。所以者何？此中尚無舌界等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀身界若常若無常，不應觀觸界、身識界及身觸、身觸為緣所生諸受若常若無常。何以故？身界，身界自性空；觸界、身識界及身觸、身觸為緣所生諸受，觸界乃至身觸為緣所生諸受自性空。是身界自性即非自性，是觸界乃至身觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，身界不可得，彼常無常亦不可得；觸界乃至身觸為緣所生諸受皆不可得，彼常無常亦不可得。所以者何？此中尚無身界等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀身界若樂若苦，不應觀觸界、身識界及身觸、身觸為緣所生諸受若樂若苦。何以故？身界，身界自性空；觸界、身識界及身觸、身觸為緣所生諸受，觸界乃至身觸為緣所生諸受自性空。是身界自性即非自性，是觸界乃至身觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，身界不可得，彼樂與苦亦不可得；觸界乃至身觸為緣所生諸受皆不可得，彼樂與苦亦不可得。所以者何？此中尚無身界等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀身界若我若無我，不應觀觸界、身識界及身觸、身觸為緣所生諸受若我若無我。何以故？身界，身界自性空；觸界、身識界及身觸、身觸為緣所生諸受，觸界乃至身觸為緣所生諸受自性空。是身界自性即非自性，是觸界乃至身觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，身界不可得，彼我無我亦不可得；觸界乃至身觸為緣所生諸受皆不可得，彼我無我亦不可得。所以者何？此中尚無身界等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀身界若凈若不凈，不應觀觸界、身識界及身觸、身觸為緣所生諸受若凈若不凈。何以故？身界，身界自性空；觸界、身識界及身觸、身觸為緣所生諸受，觸界乃至身觸為緣所生諸受自性空。是身界自性即非自性，是觸界乃至身觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，身界不可得，彼凈不凈亦不可得；觸界乃至身觸為緣所生諸受皆不可得，彼凈不凈亦不可得。所以者何？此中尚無身界等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀意界若常若無常，不應觀法界、意識界及意觸、意觸為緣所生諸受若常若無常。何以故？意界，意界自性空；法界、意識界及意觸、意觸為緣所生諸受，法界乃至意觸為緣所生諸受自性空。是意界自性即非自性，是法界乃至意觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，意界不可得，彼常無常亦不可得；法界乃至意觸為緣所生諸受皆不可得，彼常無常亦不可得。所以者何？此中尚無意界等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀意界若樂若苦，不應觀法界、意識界及意觸、意觸為緣所生諸受若樂若苦。何以故？意界，意界自性空；法界、意識界及意觸、意觸為緣所生諸受，法界乃至意觸為緣所生諸受自性空。是意界自性即非自性，是法界乃至意觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，意界不可得，彼樂與苦亦不可得；法界乃至意觸為緣所生諸受皆不可得，彼樂與苦亦不可得。所以者何？此中尚無意界等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀意界若我若無我，不應觀法界、意識界及意觸、意觸為緣所生諸受若我若無我。何以故？意界，意界自性空；法界、意識界及意觸、意觸為緣所生諸受，法界乃至意觸為緣所生諸受自性空。是意界自性即非自性，是法界乃至意觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，意界不可得，彼我無我亦不可得；法界乃至意觸為緣所生諸受皆不可得，彼我無我亦不可得。所以者何？此中尚無意界等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀意界若凈若不凈，不應觀法界、意識界及意觸、意觸為緣所生諸受若凈若不凈。何以故？意界，意界自性空；法界、意識界及意觸、意觸為緣所生諸受，法界乃至意觸為緣所生諸受自性空。是意界自性即非自性，是法界乃至意觸為緣所生諸受自性亦非自性，若非自性即是靜慮波羅蜜多。於此靜慮波羅蜜多，意界不可得，彼凈不凈亦不可得；法界乃至意觸為緣所生諸受皆不可得，彼凈不凈亦不可得。所以者何？此中尚無意界等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀地界若常若無常，不應觀水火風空識界若常若無常。何以故？地界，地界自性空；水火風空識界，水火風空識界自性空。是地界自性即非自性，是水火風空識界自性亦非自性，若非自性即是靜慮波羅蜜多。於此靜慮波羅蜜多，地界不可得，彼常無常亦不可得；水火風空識界皆不可得，彼常無常亦不可得。所以者何？此中尚無地界等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀地界若樂若苦，不應觀水火風空識界若樂若苦。何以故？地界，地界自性空；水火風空識界，水火風空識界自性空。是地界自性即非自性，是水火風空識界自性亦非自性，若非自性即是靜慮波羅蜜多。於此靜慮波羅蜜多，地界不可得，彼樂與苦亦不可得；水火風空識界皆不可得，彼樂與苦亦不可得。所以者何？此中尚無地界等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀地界若我若無我，不應觀水火風空識界若我若無我。何以故？地界，地界自性空；水火風空識界，水火風空識界自性空。是地界自性即非自性，是水火風空識界自性亦非自性，若非自性即是靜慮波羅蜜多。於此靜慮波羅蜜多，地界不可得，彼我無我亦不可得；水火風空識界皆不可得，彼我無我亦不可得。所以者何？此中尚無地界等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀地界若凈若不凈，不應觀水火風空識界若凈若不凈。何以故？地界，地界自性空；水火風空識界，水火風空識界自性空。是地界自性即非自性，是水火風空識界自性亦非自性，若非自性即是靜慮波羅蜜多。於此靜慮波羅蜜多，地界不可得，彼凈不凈亦不可得；水火風空識界皆不可得，彼凈不凈亦不可得。所以者何？此中尚無地界等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀無明若常若無常，不應觀行、識、名色、六處、觸、受、愛、取、有、生、老死愁嘆苦憂惱若常若無常。何以故？無明，無明自性空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱自性空。是無明自性即非自性，是行乃至老死愁嘆苦憂惱自性亦非自性，若非自性即是靜慮波羅蜜多。於此靜慮波羅蜜多，無明不可得，彼常無常亦不可得；行乃至老死愁嘆苦憂惱皆不可得，彼常無常亦不可得。所以者何？此中尚無無明等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀無明若樂若苦，不應觀行、識、名色、六處、觸、受、愛、取、有、生、老死愁嘆苦憂惱若樂若苦。何以故？無明，無明自性空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱自性空。是無明自性即非自性，是行乃至老死愁嘆苦憂惱自性亦非自性，若非自性即是靜慮波羅蜜多。於此靜慮波羅蜜多，無明不可得，彼樂與苦亦不可得；行乃至老死愁嘆苦憂惱皆不可得，彼樂與苦亦不可得。所以者何？此中尚無無明等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀無明若我若無我，不應觀行、識、名色、六處、觸、受、愛、取、有、生、老死愁嘆苦憂惱若我若無我。何以故？無明，無明自性空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱自性空。是無明自性即非自性，是行乃至老死愁嘆苦憂惱自性亦非自性，若非自性即是靜慮波羅蜜多。於此靜慮波羅蜜多，無明不可得，彼我無我亦不可得；行乃至老死愁嘆苦憂惱皆不可得，彼我無我亦不可得。所以者何？此中尚無無明等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀無明若凈若不凈，不應觀行、識、名色、六處、觸、受、愛、取、有、生、老死愁嘆苦憂惱若凈若不凈。何以故？無明，無明自性空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱自性空。是無明自性即非自性，是行乃至老死愁嘆苦憂惱自性亦非自性，若非自性即是靜慮波羅蜜多。於此靜慮波羅蜜多，無明不可得，彼凈不凈亦不可得；行乃至老死愁嘆苦憂惱皆不可得，彼凈不凈亦不可得。所以者何？此中尚無無明等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀布施波羅蜜多若常若無常，不應觀凈戒、安忍、精進、靜慮、般若波羅蜜多若常若無常。何以故？布施波羅蜜多，布施波羅蜜多自性空；凈戒、安忍、精進、靜慮、般若波羅蜜多，凈戒乃至般若波羅蜜多自性空。是布施波羅蜜多自性即非自性，是凈戒乃至般若波羅蜜多自性亦非自性，若非自性即是靜慮波羅蜜多。於此靜慮波羅蜜多，布施波羅蜜多不可得，彼常無常亦不可得；凈戒乃至般若波羅蜜多皆不可得，彼常無常亦不可得。所以者何？此中尚無布施波羅蜜多等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀布施波羅蜜多若樂若苦，不應觀凈戒、安忍、精進、靜慮、般若波羅蜜多若樂若苦。何以故？布施波羅蜜多，布施波羅蜜多自性空；凈戒、安忍、精進、靜慮、般若波羅蜜多，凈戒乃至般若波羅蜜多自性空。是布施波羅蜜多自性即非自性，是凈戒乃至般若波羅蜜多自性亦非自性，若非自性即是靜慮波羅蜜多。於此靜慮波羅蜜多，布施波羅蜜多不可得，彼樂與苦亦不可得；凈戒乃至般若波羅蜜多皆不可得，彼樂與苦亦不可得。所以者何？此中尚無布施波羅蜜多等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀布施波羅蜜多若我若無我，不應觀凈戒、安忍、精進、靜慮、般若波羅蜜多若我若無我。何以故？布施波羅蜜多，布施波羅蜜多自性空；凈戒、安忍、精進、靜慮、般若波羅蜜多，凈戒乃至般若波羅蜜多自性空。是布施波羅蜜多自性即非自性，是凈戒乃至般若波羅蜜多自性亦非自性，若非自性即是靜慮波羅蜜多。於此靜慮波羅蜜多，布施波羅蜜多不可得，彼我無我亦不可得；凈戒乃至般若波羅蜜多皆不可得，彼我無我亦不可得。所以者何？此中尚無布施波羅蜜多等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀布施波羅蜜多若凈若不凈，不應觀凈戒、安忍、精進、靜慮、般若波羅蜜多若凈若不凈。何以故？布施波羅蜜多，布施波羅蜜多自性空；凈戒、安忍、精進、靜慮、般若波羅蜜多，凈戒乃至般若波羅蜜多自性空。是布施波羅蜜多自性即非自性，是凈戒乃至般若波羅蜜多自性亦非自性，若非自性即是靜慮波羅蜜多。於此靜慮波羅蜜多，布施波羅蜜多不可得，彼凈不凈亦不可得；凈戒乃至般若波羅蜜多皆不可得，彼凈不凈亦不可得。所以者何？此中尚無布施波羅蜜多等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀內空若常若無常，不應觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常。何以故？內空，內空自性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空自性空。是內空自性即非自性，是外空乃至無性自性空自性亦非自性，若非自性即是靜慮波羅蜜多。於此靜慮波羅蜜多，內空不可得，彼常無常亦不可得；外空乃至無性自性空皆不可得，彼常無常亦不可得。所以者何？此中尚無內空等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀內空若樂若苦，不應觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若樂若苦。何以故？內空，內空自性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空自性空。是內空自性即非自性，是外空乃至無性自性空自性亦非自性，若非自性即是靜慮波羅蜜多。於此靜慮波羅蜜多，內空不可得，彼樂與苦亦不可得；外空乃至無性自性空皆不可得，彼樂與苦亦不可得。所以者何？此中尚無內空等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀內空若我若無我，不應觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若我若無我。何以故？內空，內空自性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空自性空。是內空自性即非自性，是外空乃至無性自性空自性亦非自性，若非自性即是靜慮波羅蜜多。於此靜慮波羅蜜多，內空不可得，彼我無我亦不可得；外空乃至無性自性空皆不可得，彼我無我亦不可得。所以者何？此中尚無內空等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀內空若凈若不凈，不應觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若凈若不凈。何以故？內空，內空自性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空自性空。是內空自性即非自性，是外空乃至無性自性空自性亦非自性，若非自性即是靜慮波羅蜜多。於此靜慮波羅蜜多，內空不可得，彼凈不凈亦不可得；外空乃至無性自性空皆不可得，彼凈不凈亦不可得。所以者何？此中尚無內空等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。
復次，憍尸迦！若善男子善女人等，為發無上菩提心者，宣說靜慮波羅蜜多，作如是言：汝善男子應修靜慮波羅蜜多，不應觀真如若常若無常，不應觀法界、法性、不虛妄性、不變異性、平等性、離生性、法定、法住、實際、虛空界、不思議界若常若無常。何以故？真如，真如自性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界自性空。是真如自性即非自性，是法界乃至不思議界自性亦非自性，若非自性即是靜慮波羅蜜多。於此靜慮波羅蜜多，真如不可得，彼常無常亦不可得；法界乃至不思議界皆不可得，彼常無常亦不可得。所以者何？此中尚無真如等可得，何況有彼常與無常。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀真如若樂若苦，不應觀法界、法性、不虛妄性、不變異性、平等性、離生性、法定、法住、實際、虛空界、不思議界若樂若苦。何以故？真如，真如自性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界自性空。是真如自性即非自性，是法界乃至不思議界自性亦非自性，若非自性即是靜慮波羅蜜多。於此靜慮波羅蜜多，真如不可得，彼樂與苦亦不可得；法界乃至不思議界皆不可得，彼樂與苦亦不可得。所以者何？此中尚無真如等可得，何況有彼樂之與苦。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀真如若我若無我，不應觀法界、法性、不虛妄性、不變異性、平等性、離生性、法定、法住、實際、虛空界、不思議界若我若無我。何以故？真如，真如自性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界自性空。是真如自性即非自性，是法界乃至不思議界自性亦非自性，若非自性即是靜慮波羅蜜多。於此靜慮波羅蜜多，真如不可得，彼我無我亦不可得；法界乃至不思議界皆不可得，彼我無我亦不可得。所以者何？此中尚無真如等可得，何況有彼我與無我。汝若能修如是靜慮，是修靜慮波羅蜜多。
復作是言：汝善男子應修靜慮波羅蜜多，不應觀真如若凈若不凈，不應觀法界、法性、不虛妄性、不變異性、平等性、離生性、法定、法住、實際、虛空界、不思議界若凈若不凈。何以故？真如，真如自性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界自性空。是真如自性即非自性，是法界乃至不思議界自性亦非自性，若非自性即是靜慮波羅蜜多。於此靜慮波羅蜜多，真如不可得，彼凈不凈亦不可得；法界乃至不思議界皆不可得，彼凈不凈亦不可得。所以者何？此中尚無真如等可得，何況有彼凈與不凈。汝若能修如是靜慮，是修靜慮波羅蜜多。憍尸迦！是善男子善女人等，作此等說，是為宣說真正靜慮波羅蜜多。