復次，憍尸迦！置贍部洲諸有情類。若善男子善女人等，教贍部洲、東勝身洲諸有情類，皆令修學四靜慮、四無量、四無色定、五神通，於意云何？是善男子善女人等，由此因緣得福多不？
天帝釋言：甚多，世尊！甚多，善逝！
佛言：憍尸迦！若善男子善女人等，書寫如是甚深般若波羅蜜多，施他讀誦，若轉書寫，廣令流布，是善男子善女人等，所獲福聚，甚多於前。何以故？憍尸迦！如是般若波羅蜜多秘密藏中，廣說一切無漏之法，聲聞種性補特伽羅修學此法，速入聲聞正性離生，得預流果，得一來果，得不還果，得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。
憍尸迦！如是般若波羅蜜多秘密藏中，廣說一切無漏法者，所謂布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多、內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無漏四靜慮、四無量、四無色定、八解脫、八勝處、九次第定、十遍處、四念住、四正斷、四神足、五根、五力、七等覺支、八圣道支，空解脫門、無相解脫門、無愿解脫門、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智、一切陀羅尼門、一切三摩地門及余無量無邊佛法，皆是此中所說一切無漏之法。
憍尸迦！若善男子善女人等，教一有情住預流果，所獲福聚，猶勝教化南贍部洲、東勝身洲諸有情類，皆令修學四靜慮、四無量、四無色定、五神通。何以故？憍尸迦！諸有修行四靜慮、四無量、四無色定、五神通，不免地獄、傍生、鬼趣，若諸有情住預流果，便得永脫三惡趣故，況教令住一來、不還、阿羅漢果所獲福聚而不勝彼。
憍尸迦！若善男子善女人等，教贍部洲、東勝身洲諸有情類皆住預流、一來、不還、阿羅漢果，所獲福聚，不如有人教一有情，令其安住獨覺菩提。何以故？憍尸迦！獨覺菩提所有功德勝預流等百千倍故。
憍尸迦！若善男子善女人等，教贍部洲、東勝身洲諸有情類，皆令安住獨覺菩提，所獲福聚，不如有人教一有情，令趣無上正等菩提。何以故？憍尸迦！若教有情，令趣無上正等菩提，則令世間佛眼不斷。
所以者何？由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來應正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。以是故，憍尸迦！一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆菩薩摩訶薩。
憍尸迦！由此當知，若善男子善女人等，書寫如是甚深般若波羅蜜多，施他讀誦，若轉書寫，廣令流布，所獲福聚，勝前福聚，無量無邊。何以故？如是般若波羅蜜多秘密藏中，廣說一切世出世間勝善法故。
由此般若波羅蜜多秘密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多秘密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多秘密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多秘密藏中所說法故，世間便有光天、少光天、無量光天、極光凈天施設可得；由此般若波羅蜜多秘密藏中所說法故，世間便有凈天、少凈天、無量凈天、遍凈天施設可得；由此般若波羅蜜多秘密藏中所說法故，世間便有廣天、少廣天、無量廣天、廣果天施設可得；由此般若波羅蜜多秘密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多秘密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多秘密藏中所說法故，世間便有布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多秘密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多秘密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多秘密藏中所說法故，世間便有苦圣諦、集圣諦、滅圣諦、道圣諦施設可得；由此般若波羅蜜多秘密藏中所說法故，世間便有四靜慮、四無量、四無色定施設可得；由此般若波羅蜜多秘密藏中所說法故，世間便有八解脫、八勝處、九次第定、十遍處施設可得；由此般若波羅蜜多秘密藏中所說法故，世間便有四念住、四正斷、四神足、五根、五力、七等覺支、八圣道支施設可得；由此般若波羅蜜多秘密藏中所說法故，世間便有空解脫門、無相解脫門、無愿解脫門施設可得；由此般若波羅蜜多秘密藏中所說法故，世間便有五眼、六神通施設可得；由此般若波羅蜜多秘密藏中所說法故，世間便有佛十力、四無所畏、四無礙解、大慈大悲大喜大舍、十八佛不共法施設可得；由此般若波羅蜜多秘密藏中所說法故，世間便有無忘失法、住舍性施設可得；由此般若波羅蜜多秘密藏中所說法故，世間便有一切智、道相智、一切相智施設可得；由此般若波羅蜜多秘密藏中所說法故，世間便有一切陀羅尼門、一切三摩地門施設可得；由此般若波羅蜜多秘密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多秘密藏中所說法故，世間便有獨覺及獨覺菩提施設可得；由此般若波羅蜜多秘密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多秘密藏中所說法故，世間便有一切如來應正等覺及諸佛無上正等菩提施設可得。
復次，憍尸迦！置贍部洲、東勝身洲諸有情類。若善男子善女人等，教贍部洲、東勝身洲、西牛貨洲諸有情類，皆令修學四靜慮、四無量、四無色定、五神通，於意云何？是善男子善女人等，由此因緣得福多不？
天帝釋言：甚多，世尊！甚多，善逝！
佛言：憍尸迦！若善男子善女人等，書寫如是甚深般若波羅蜜多，施他讀誦，若轉書寫，廣令流布，是善男子善女人等，所獲福聚，甚多於前。何以故？憍尸迦！如是般若波羅蜜多秘密藏中，廣說一切無漏之法，聲聞種性補特伽羅修學此法，速入聲聞正性離生，得預流果，得一來果，得不還果，得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。
憍尸迦！如是般若波羅蜜多秘密藏中，廣說一切無漏法者，所謂布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多、內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無漏四靜慮、四無量、四無色定、八解脫、八勝處、九次第定、十遍處，四念住、四正斷、四神足、五根、五力、七等覺支、八圣道支、空解脫門、無相解脫門、無愿解脫門、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智、一切陀羅尼門、一切三摩地門及余無量無邊佛法，皆是此中所說一切無漏之法。
憍尸迦！若善男子善女人等，教一有情住預流果，所獲福聚，猶勝教化南贍部洲、東勝身洲、西牛貨洲諸有情類，皆令修學四靜慮、四無量、四無色定、五神通。何以故？憍尸迦！諸有修行四靜慮、四無量、四無色定、五神通，不免地獄、傍生、鬼趣，若諸有情住預流果，便得永脫三惡趣故，況教令住一來、不還、阿羅漢果所獲福聚而不勝彼。
憍尸迦！若善男子善女人等，教贍部洲、東勝身洲、西牛貨洲諸有情類皆住預流、一來、不還、阿羅漢果，所獲福聚，不如有人教一有情，令其安住獨覺菩提。何以故？憍尸迦！獨覺菩提所有功德勝預流等百千倍故。
憍尸迦！若善男子善女人等，教贍部洲、東勝身洲、西牛貨洲諸有情類，皆令安住獨覺菩提，所獲福聚，不如有人教一有情，令趣無上正等菩提。何以故？憍尸迦！若教有情，令趣無上正等菩提，則令世間佛眼不斷。
所以者何？由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來應正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。以是故，憍尸迦！一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆菩薩摩訶薩。
憍尸迦！由此當知，若善男子善女人等，書寫如是甚深般若波羅蜜多，施他讀誦，若轉書寫，廣令流布，所獲福聚，勝前福聚，無量無邊。何以故？如是般若波羅蜜多秘密藏中，廣說一切世出世間勝善法故。
由此般若波羅蜜多秘密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多秘密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多秘密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多秘密藏中所說法故，世間便有光天、少光天、無量光天、極光凈天施設可得；由此般若波羅蜜多秘密藏中所說法故，世間便有凈天、少凈天、無量凈天、遍凈天施設可得；由此般若波羅蜜多秘密藏中所說法故，世間便有廣天、少廣天、無量廣天、廣果天施設可得；由此般若波羅蜜多秘密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多秘密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多秘密藏中所說法故，世間便有布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多秘密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多秘密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多秘密藏中所說法故，世間便有苦圣諦、集圣諦、滅圣諦、道圣諦施設可得；由此般若波羅蜜多秘密藏中所說法故，世間便有四靜慮、四無量、四無色定施設可得；由此般若波羅蜜多秘密藏中所說法故，世間便有八解脫、八勝處、九次第定、十遍處施設可得；由此般若波羅蜜多秘密藏中所說法故，世間便有四念住、四正斷、四神足、五根、五力、七等覺支、八圣道支施設可得；由此般若波羅蜜多秘密藏中所說法故，世間便有空解脫門、無相解脫門、無愿解脫門施設可得；由此般若波羅蜜多秘密藏中所說法故，世間便有五眼、六神通施設可得；由此般若波羅蜜多秘密藏中所說法故，世間便有佛十力、四無所畏、四無礙解、大慈大悲大喜大舍、十八佛不共法施設可得；由此般若波羅蜜多秘密藏中所說法故，世間便有無忘失法、住舍性施設可得；由此般若波羅蜜多秘密藏中所說法故，世間便有一切智、道相智、一切相智施設可得；由此般若波羅蜜多秘密藏中所說法故，世間便有一切陀羅尼門、一切三摩地門施設可得；由此般若波羅蜜多秘密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多秘密藏中所說法故，世間便有獨覺及獨覺菩提施設可得；由此般若波羅蜜多秘密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多秘密藏中所說法故，世間便有一切如來應正等覺及諸佛無上正等菩提施設可得。
復次，憍尸迦！置贍部洲、東勝身洲、西牛貨洲諸有情類。若善男子善女人等，教贍部洲、東勝身洲、西牛貨洲、北俱盧洲諸有情類，皆令修學四靜慮、四無量、四無色定、五神通，於意云何？是善男子善女人等，由此因緣得福多不？
天帝釋言：甚多，世尊！甚多，善逝！
佛言：憍尸迦！若善男子善女人等，書寫如是甚深般若波羅蜜多，施他讀誦，若轉書寫，廣令流布，是善男子善女人等，所獲福聚，甚多於前。何以故？憍尸迦！如是般若波羅蜜多秘密藏中，廣說一切無漏之法，聲聞種性補特伽羅修學此法，速入聲聞正性離生，得預流果，得一來果，得不還果，得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。
憍尸迦！如是般若波羅蜜多秘密藏中，廣說一切無漏法者，所謂布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多、內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無漏四靜慮、四無量、四無色定、八解脫、八勝處、九次第定、十遍處、四念住、四正斷、四神足、五根、五力、七等覺支、八圣道支、空解脫門、無相解脫門、無愿解脫門、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智、一切陀羅尼門、一切三摩地門及余無量無邊佛法，皆是此中所說一切無漏之法。
憍尸迦！若善男子善女人等，教一有情住預流果，所獲福聚，猶勝教化南贍部洲、東勝身洲、西牛貨洲、北俱盧洲諸有情類，皆令修學四靜慮、四無量、四無色定、五神通。何以故？憍尸迦！諸有修行四靜慮、四無量、四無色定、五神通，不免地獄、傍生、鬼趣，若諸有情住預流果，便得永脫三惡趣故，況教令住一來、不還、阿羅漢果所獲福聚而不勝彼。
憍尸迦！若善男子善女人等，教贍部洲、東勝身洲、西牛貨洲、北俱盧洲諸有情類皆住預流、一來、不還、阿羅漢果，所獲福聚，不如有人教一有情，令其安住獨覺菩提。何以故？憍尸迦！獨覺菩提所有功德勝預流等百千倍故。
憍尸迦！若善男子善女人等，教贍部洲、東勝身洲、西牛貨洲、北俱盧洲諸有情類，皆令安住獨覺菩提，所獲福聚，不如有人教一有情，令趣無上正等菩提。何以故？憍尸迦！若教有情，令趣無上正等菩提，則令世間佛眼不斷。所以者何？由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來應正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。以是故，憍尸迦！一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆菩薩摩訶薩。
憍尸迦！由此當知，若善男子善女人等，書寫如是甚深般若波羅蜜多，施他讀誦，若轉書寫，廣令流布，所獲福聚，勝前福聚，無量無邊。何以故？如是般若波羅蜜多秘密藏中，廣說一切世出世間勝善法故。
由此般若波羅蜜多秘密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多秘密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多秘密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多秘密藏中所說法故，世間便有光天、少光天、無量光天、極光凈天施設可得；由此般若波羅蜜多秘密藏中所說法故，世間便有凈天、少凈天、無量凈天、遍凈天施設可得；由此般若波羅蜜多秘密藏中所說法故，世間便有廣天、少廣天、無量廣天、廣果天施設可得；由此般若波羅蜜多秘密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多秘密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多秘密藏中所說法故，世間便有布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多秘密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多秘密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多秘密藏中所說法故，世間便有苦圣諦、集圣諦、滅圣諦、道圣諦施設可得；由此般若波羅蜜多秘密藏中所說法故，世間便有四靜慮、四無量、四無色定施設可得；由此般若波羅蜜多秘密藏中所說法故，世間便有八解脫、八勝處、九次第定、十遍處施設可得；由此般若波羅蜜多秘密藏中所說法故，世間便有四念住、四正斷、四神足、五根、五力、七等覺支、八圣道支施設可得；由此般若波羅蜜多秘密藏中所說法故，世間便有空解脫門、無相解脫門、無愿解脫門施設可得；由此般若波羅蜜多秘密藏中所說法故，世間便有五眼、六神通施設可得；由此般若波羅蜜多秘密藏中所說法故，世間便有佛十力、四無所畏、四無礙解、大慈大悲大喜大舍、十八佛不共法施設可得；由此般若波羅蜜多秘密藏中所說法故，世間便有無忘失法、住舍性施設可得；由此般若波羅蜜多秘密藏中所說法故，世間便有一切智、道相智、一切相智施設可得；由此般若波羅蜜多秘密藏中所說法故，世間便有一切陀羅尼門、一切三摩地門施設可得；由此般若波羅蜜多秘密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多秘密藏中所說法故，世間便有獨覺及獨覺菩提施設可得；由此般若波羅蜜多秘密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多秘密藏中所說法故，世間便有一切如來應正等覺及諸佛無上正等菩提施設可得。