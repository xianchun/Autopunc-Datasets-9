竊回愚案，粗勘古今，嘆有異先師口傳真意，思後學有相續之疑惑，非有幸而依有緣知識，爭得入易行之一門哉？莫全以自見之覺語，亂他力之宗旨。乃聊注耳底所留，親鸞圣人物語之趣，偏為散同心行者之不審也。
相信依賴阿彌陀佛不可思議之本愿，可得救往生，而念佛之心生起時，即已獲攝取不舍之利益。彌陀本愿不擇老少善惡，唯信心為要，誓愿本為罪惡深重，煩惱熾盛之眾生所立。相信本愿，不須其他善行，因無可勝念佛之善故。惡亦非可懼，無可礙本愿之惡故也云云。
諸位不顧身命，越十余國境來訪，意在求聞往生極樂之道。然各位心存懷疑，思我念佛之外，別有往生之道、經典法文等，大錯也。南都北嶺，著名學者眾多，存此懷疑，即應前往拜會，詳聞往生法要。至於親鸞，唯然遵從吾師教導，相信念佛可得彌陀救度而已，別無其他秘訣。念佛誠然可為往生凈土之因，亦或可為墮落地獄之業，全然非我所知。使我被騙於法然，因念佛墮落地獄，亦更無悔。設我力修他行，原可成佛，卻因念佛墮落地獄，方有被騙可言，而我本行行難及之身，棲處地獄原是一定。彌陀本愿若是真實，釋尊說教自非虛言；佛說若是真實，善導御釋不致虛言；善導御釋若是真實，法然所說焉為空言？法然所言若是真實，親鸞所申豈是虛歟？總之，愚禿之於信心，如此者也。而今而後，取念佛而信之，或舍念佛而棄之，悉聽各位尊便。
善人尚且得以往生，何況惡人。然世人常曰：惡人尚且得以往生，何況善人。此說似合道理，其實違背本愿他力意趣。蓋自力作善者，缺乏他力唯賴之信心，并非彌陀本愿。然若改其自力之心，相信他力亦得往生真實報土。我等煩惱具足，任何修行皆難脫離生死，彌陀憐而立誓，本意實為惡人成佛，是以相信他力之惡人，方為往生正因。故曰善人尚且得以往生，何況惡人云云。
慈悲有圣道、凈土之別。圣道之慈悲者，民胞物與也，然能遂心救助者極為難有。凈土之慈悲者，以念佛急速成佛，以大慈大悲之心，如愿利益眾生也。於今生，任令對人同情愛憐，奈難相助，究無慈悲可言。是以，唯有念佛方為真正大慈大悲之心云云。
親鸞未曾一遍為孝養父母念佛。蓋一切有情盡皆生生世世父母兄弟，須於次生成佛悉皆救度者也。念佛果系自力之善，始得回向救助父母。是故唯有舍棄自力，急開凈土之悟，方可以神通方便，自四生六道中救度沈淪任何業苦之有緣。
專修念佛之輩，竟互相爭論，云我弟子，他人弟子。悖理也。親鸞無一弟子。人之念佛，誠我所致者，方為弟子；人之念佛，唯佛所賜，謂我弟子，謊謬極矣。有相隨之緣則聚，有相離之緣則散。背師而事他人念佛者不得往生，此事不可言也。如來所賜之信心，妄視為我有而欲討返，萬萬不可有也。若合自然理則，既知佛恩，又知師恩矣云云。
念佛者，無礙之一道也。因信心行者，天神地只敬伏，魔界外道無可障礙。且罪惡業報亦不感，諸善不能及之，故曰無礙一道也云云。
念佛之於行者，非行非善也。非因我意而行，是為非行；非因我意而作之善，故云非善云云。
問師：雖然念佛，苦無踴躍歡喜之心，又無急欲往生凈土之心，應如之何？師曰：親鸞亦曾有此疑問，唯圓果同心耶！細思之，有躍天之喜不喜，愈見往生一定。抑壓該喜之心，使之不喜，煩惱所為也。然佛素知之，故曰煩惱具足凡夫；可見他力悲愿正為我等，應愈更覺可信。無急欲往生凈土之心，些微病勞，懼死而憂，亦系煩惱所為。久遠劫起流轉至今，苦惱之舊里難舍，未曾見之安養凈土，不興思念，誠煩惱熾盛所致。然娑婆之緣既盡，無力而終時，亦得往生彼土。又無急往之心，佛所殊憐者也。是以應知往生已經決定，大悲大愿愈可賴矣。有踴躍之喜，又欲急往生凈土者，得無煩惱，卻有不預本愿之疑乎云云。
師曰：念佛以無義為義，不可稱不可說不可思議故。
親鸞圣人在世往昔，意志相同，步行遠來京城，以同一信心，祈愿當來報土之同輩，雖同時承領同一意趣，然隨眾念佛之老者不知其數。近聞其中有人傳述甚多并非圣人所教異義，特將無謂之說詳細條陳如下。
遇有一文不通之輩念佛，驚嚇之曰：汝信誓愿不思議念佛，或信名號不思議耶？又不為之解說二種不思議之詳細意義，而令其疑惑。此事務必留心分辨清楚。彌陀依誓愿之不思議，創制易持易稱之名號，又有迎取稱此名字者之約束。因此，相信任由彌陀大悲大愿之不思議救度，則可出離生死，而心想念佛乃如來意圖則毫無自己意謀挾雜，故亦本愿相應，得以往生真實報土。既已相信此乃誓愿不思議意旨，則名號不思議亦已具足，誓愿、名號之不思議同一，更無所異矣。夾雜自己意謀，以為善惡有別，助障往生，則是不信誓愿不思議。居於己意之念佛，乃自力之行，實乃不信名號不思議者也。雖然不信仍能往生邊地、懈慢、疑城、胎宮等地，再依果遂之愿，遂生報土，此乃名號不思議力，亦即誓愿不思議，故二者一也。
不學經釋之輩，往生不定之說，其義實不足言。開說真實他力意旨之諸多圣教均言，信本愿而念佛則能成佛，其他何種學問為往生所要哉？於此理尚有疑惑之人，應多事學問以知本愿旨意。讀學經釋而不知圣教本意者，最為可悲。名號乃為不知經釋梗概之人易稱，故稱易行。以學問為旨者圣道門也，是名難行。證文曰：誤求學問，住於名聞利養之人，順次往生，實有疑問。時下專修念佛之人與圣道門之人，迭起法論，為我宗勝，他宗劣而爭，法敵因之而出，誹謗隨之而生，豈非自謗也？設諸門相率揶揄念佛乃為無能之人，其宗淺卑，如此亦更不與爭，心平氣和答以我等皆系下根凡夫，不通一文者，但聞：信則得救，故而信之。於上根之人此宗固卑，為我等則此法最上。縱有其他殊勝教法，奈何我等器量不及，總難實踐。人我皆離生死，方為諸佛本意，幸莫妨礙。不慍不怒，則誰與為仇？證文曰：諍論之處，諸煩惱興，智者遠離。圣人亦云：佛說此法有信之眾生，有謗之眾生。我既信而有人謗，則知佛說乃真，應思往生愈益定矣。若無人謗，反而應作有人信，何無人謗之疑。此說并非定要人謗，佛之豫示信謗，為防因謗而疑也。
今世有否其人，為學旨在問答止謗？學文在於知如來本意，知悲愿廣大宗旨，遇到懷有卑劣之身如何往生之疑者，則應說以本愿旨趣，無善惡凈穢，方合學之本義。對順應本愿念佛之人而言：為學方得往生。使起驚慌，乃法之魔障，佛之怨敵，自己既缺他力信心，又欲迷惑他人者也。違背先師教旨，豈可無懼？宜謹慎也！
或曰：仗持彌陀本愿，為惡不懼，是謂本愿夸，不得往生。此乃懷疑本愿，不知善惡宿業之談。起善心乃宿業所催，為惡乃惡業所促。故圣人曰：須知造惡小如兔毛羊、毛端上微塵，無非宿業所使。一時師問：唯圓信我說否？答以：然也！師復問：不違我言乎？答以：謹領旨。師曰：比如殺千人如何？殺則往生一定。答曰：師命難違，然以此身器量，一人難殺。師詰曰：前說不違親鸞之言，何耶？繼曰：知乎？若凡事可以任心，為往生殺千人，應殺也。奈何無殺一人業緣，欲害而不得。不殺，非因心善，無害人之心而殺百千人者有也。師說是言，意為以心所善為善，以心所惡為惡，乃不知本愿救度真意者也。前有墮落邪見者，以為佛愿在乎救度惡人，故意造惡，云乃往生之業。師聞狀，致書戒曰：莫因有藥服毒。余意并非惡障往生，然若持戒持律始可信持本愿，吾等何得出離生死？雖卑賤之身，信之亦得往生，正是本愿所以可信。再者吾身所不具惡業，亦非隨意可造也。圣人曰：河海網釣渡世者、山野狩獵者、捕鳥維生之輩、從商作農過日之人亦同，皆隨業緣所催而為也。當今之人故作善人之狀，以為善者方得念佛，或於道場張文云：為某某事者，不得進入。豈非外示賢善精進之相，內懷虛假者乎？何況仗持本愿所造之罪，亦是宿業所催故也。善惡歸之業報，唯本愿是賴，方是他力。唯信鈔云：謂罪業之身難於得救者，何期低估彌陀佛力乎！有唯本愿是賴之心，他力信心方始堅定。若言惡業斷盡，方可信持本愿，其人固可無所賴於本愿，然煩惱既盡則可成佛，五劫思惟之愿無意義矣。誡人莫賴本愿之人，同是煩惱不凈具足者也，可得而不賴本愿乎？況何惡可信本愿，何惡不得信賴本愿？何思慮之不熟哉！
一念可滅八十億劫重罪，此乃十惡、五逆之罪人，日常不事念佛，待命終之時，始從善知識之教，一念稱名則八十億劫之罪滅，十念稱名則十倍八十億劫重罪滅，得以往生之謂也。此說或為諭知十惡五逆罪之輕重，而有所謂一念十念之事，或為示知念佛利益而發者，并非吾等所可信也。彌陀光明所照，一念發起之時，已獲金剛信心，攝入定聚之位，命終則諸煩惱惡障，轉悟無生法忍矣。心中應想：若無此悲愿，如此卑賤罪人，何得解脫生死？一生之間所稱念佛，皆應視為報謝如來大悲恩德。若信每一念佛皆為滅罪，即是自力消罪，勵行往生。若然，一生之間，所思所念，無非皆是生死牽絆，須不退轉念佛直至命終，方得往生。然業報有限，遇不思議事死者有之，病惱苦痛，未住正念而命終者有之，皆難念佛，其間之罪，如何滅卻？罪不滅卻，不得往生乎？我等所信者，攝取不舍之愿也，縱犯不思議罪，不念佛而終，亦得速遂往生。設使臨終尚能念佛，然開悟期近，自應更加相信彌陀，報謝恩德。企圖滅罪是自力之心，臨終正念，若系其人本意，是無他力信心矣。
煩惱具足之身即可開悟，荒謬之論也。即身成佛乃真言秘教本意，三密行業之果證；六根清凈，法華一乘所說，四安樂之威德也。此皆難行，是上根所務，是觀念成就之覺。來生開覺，方是他力凈土宗旨，是信心決定之道。此乃易行，下根所務，不簡善惡之法。欲於今生斷盡煩惱惡障，事屬極難，修真言、法華之凈侶，尚且所求在乎次生開覺，何況我等戒行慧解均無者乎？我等所能，唯彌陀愿船是乘，渡生死苦海，到達報土彼岸。當煩惱黑云晴霽，速顯法性覺月，盡十方無礙光明普照，利一切眾生之時，即得開悟。以現身開覺之人，便如釋尊，示現種種應化身，具足三十二相、八十隨形好，說法利益眾生，如此方是今生開覺之本。曰：待得金剛信心堅固時，為彌陀心光所攝護，永遠超隔生死海。信心堅定時，一經攝取不舍，不於六道輪回，永離生死。既知如此，何須更言開悟，徒增紛擾哉？圣人曰：凈土真宗，今生信本愿，待於彼土開悟，是我所習。
信心行者，若自然生怒，或犯惡事，遇同朋同侶，而生口論，必須回心懺悔云云者，蓋斷惡修善之意乎？一向專修之人，唯有一度回心。平日不知本愿他力之人，因彌陀賜以智慧，覺知平日之心不得往生，乃翻本心相信本愿，是為回心。若言一切事必須朝夕回心，方得果遂往生，然人之命終，不待呼吸之間，設若不及回心，未住柔和忍辱之前，命已盡，攝取不舍誓愿豈非虛有？口云相信愿力，心思解救惡人誓愿不可思議，卻因善人得救之念繞心，始終懷疑本愿，缺乏他力信心，終致受生邊地，殊屬可嘆。信心一經決定，一切依賴彌陀安排，無須自己操心。如有惡行，愈應仰賴愿力，柔和忍辱之心自然順理而生。往生無須賢巧，萬事彌陀是賴。常念佛恩深重，念佛心口自開，無心自然，方是他力。謂自然另有別義之說，可悲也。
果遂往生邊地之人，終必墮落地獄，此說有何證文根據？經、論、圣教，食古不化，書生之見可嘆。欠缺信心行者，因疑本愿，受生邊地，補償疑罪後，仍得於報土開覺。我所學者如此。信心行者少，故勸生化土者多。謂之虛者，誣如來為虛妄矣。
成佛有大小，依所捐佛寺財物大小而定。虛妄之言也。佛無大小可定，安養凈土教主有身量大小云者，就方便法身而言也。法性開悟，無長短方圓，離青黃赤白之色，何可丈量大小？念佛見化佛，大念見大佛，小念見小佛。前理或許由此衍生，或言檀波羅蜜布施之行也。佛前師宿，供施寶物雖多，如無信心，全無意義。無一紙半錢捐獻佛寺，全心信仰他力，信心既深，即合佛之本意矣。蓋因世間欲心，假藉佛事，恫嚇同朋之詞也。
前列各項，皆因信心相異所致，據親鸞圣人云：法然上人在世之時，弟子頗多，其中信心與圣人相同者且甚少，圣人、同朋之間，有所爭論。某日圣人云：善信信心與上人信心一也。誓觀、念佛等同朋，不以為然，詰問道：上人信心豈可一於善信信心？圣人答曰：上人智慧，才氣高超，善信與比固為狂妄，唯往生信心，全不相異，唯一也。同朋責曰：豈有此義？爭議未果，乃請示上人，稟以詳情，裁定誰是誰非。法然上人曰：源空信心，如來所賜，善信信心，亦如來所賜，故是一也。別具信心之人，將往之凈土，恐非源空將往之凈土。時下一向專修之眾，頗多所持信心與圣人信心相異。姑記贅言，聊表愚見。人命如露，我老矣，身如枯草。每承相伴諸眾垂詢疑問，向據圣人旨趣疑惑，我死之後，難免眾說紛紜，屆時宜多研讀圣人愛用經典。經典之中，真實權假相雜。舍權取實，除假用真，方合圣人本意，切莫錯解圣教。謹擇少數重要證文添附本書，以供參考。圣人常述懷曰：細案彌陀五劫思惟，專為親鸞一人解救業系之身，本愿誠然可貴。今案善導之言：須知自身罪惡生死凡夫，曠劫以來，經常沈沒流轉，永無出離緣。與圣人金言，了不相違。圣人不惜獻其一生，曉諭我等迷惘，不知罪惡深重，如來恩高。而眾人竟然爭論善惡不休，如來恩德置若惘聞。圣人曰：我於善惡二者，全然不知。蓋知徹如來心之所善，始能知善，知徹如來心之所惡，方知何謂之惡。煩惱具足凡夫，火宅無常世界，萬事皆屬空言，虛假而無真實，唯有念佛是真。眾人皆為空言爭論，其中一事尤其可悲。與人爭辯念佛信心，不許他人分辯，又為取勝，竟以圣人之所未述，偽稱圣人之言，卑鄙可嘆，應當深加反省。本篇所記，皆非杜撰，然我於經釋未知梗概，且於法文不知深淺，荒謬之處，在所難免。謹就圣人旨意，憶記片段，未及百分之一。有幸念佛，而不能直往報土，須暫宿邊地，甚為可悲。泣淚染筆而書，唯祈一室行者信心無異，名之曰嘆異抄。幸勿見外。
在斯圣教者為當流大事，於無宿善機、無左右不可許之者也。釋蓮如御判。