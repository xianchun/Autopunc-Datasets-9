垂示云：超情離見，去縛解粘，提起向上宗乘，扶豎正法眼藏，也須十方齊應，八面玲瓏。直到恁麼田地，且道還有同得同證，同死同生底麼？試舉看。
﹝本則﹞舉：鹽官一日喚侍者：與我將犀牛扇子來。
打葛藤不少。何似這個好個消息。
侍者云：扇子破也。
可惜許！好個消息。道什麼？
官云：扇子既破，還我犀牛兒來。
漏逗不少。幽州猶自可，最苦是新羅。和尚用犀牛兒作什麼？
侍者無對。
果然是個無孔鐵鎚。可惜許！
投子云：不辭將出，恐頭角不全。
似則似，爭奈兩頭三面。也是說道理。
雪竇拈云：我要不全底頭角。
堪作何用？將錯就錯。
石霜云：若還和尚即無也。
道什麼？撞著鼻孔。
雪竇拈云：犀牛兒猶在。
嶮！洎乎錯認。收頭去。
資福畫一圓相，於中書一牛字。
草藁不勞拈出。弄影漢。
雪竇拈云：適來為什麼不將出？
金鍮不辨，也是草漢。
保福云：和尚年尊，別請人好。
僻地罵官人。辭辛道苦作什麼？
雪竇拈云：可惜勞而無功。
兼身在內。也好與三十棒。灼然。
﹝評唱﹞鹽官一日喚侍者：與我將犀牛扇子來。此事雖不在言句上，且要驗人平生意氣作略。又須得如此藉言而顯，於臘月三十日著得力，作得主，萬境摐然，睹之不動，可謂無功之功，無力之力。
鹽官廼齊安禪師，古時以犀牛角為扇，時鹽官豈不知犀牛扇子破？故問侍者，侍者云：扇子破也。看他古人十二時中常在許撞著磕著。
鹽官云：扇子既破，還我犀牛兒來。且道他要犀牛兒作什麼？也只要驗人知得落處也無。
投子云：不辭將出，恐頭角不全。
雪竇云：我要不全底頭角。亦向句下便投機。
石霜云：若還和尚即無也。
雪竇云：犀牛兒猶在。
資福畫一圓相，於中書一牛字，為他承嗣仰山，平生愛以境致接人明此事。雪竇云：適來為什麼不將出？又穿他鼻孔了也。
保福云：和尚年尊，別請人好。此語道得穩當。前三則語卻易見，此一句語有遠意，雪竇亦打破了也。
山僧舊日在慶藏主處理會道：和尚年尊老耄，得頭忘尾，適來索扇子，如今索犀牛兒，難為執侍，故云別請人好。
雪竇云：可惜勞而無功。此皆是下語格式。古人見徹此事，各各雖不同，道得出來，百發百中，須有出身之路，句句不失血脉。如今人問著，只管作道理計較，所以十二時中要人咬嚼，教滴水滴凍，求個證悟處。看他雪竇頌一串云：
遇夏則涼，遇冬則暖。人人具足，為甚不知？阿誰不曾用？
問著元來總不知。
知則知，會則不會。莫瞞人好。也怪別人不得。
在什麼處？不向自己上會，向什麼處會？天上天下。頭角重生，是什麼？無風起浪。
盡同云雨去難追。
蒼天！蒼天！也是失錢遭罪。
雪竇復云：若要清風再復，頭角重生，
人人有個犀牛扇子。十二時中全得他力，因什麼問著總不知？還道得麼？
請禪客各下一轉語。
鹽官猶在。三轉了也。
問云：扇子既破，還我犀牛兒來。
也有一個半個。咄！也好推倒禪床。
時有僧出云：大眾！參堂去。
賊過後張弓。被奪卻槍。前不構村，後不迭店。
雪竇喝云：拋鉤釣鯤鯨，釣得個蝦蟆。便下座。
招得他恁麼地，賊過後張弓。佛果自徵此語云：又直。
雪竇道：此劍能倚天照雪。尋常道：倚天長劍，光能照雪。這些子用處，直得大冶兮磨礱不下，任是良工拂拭也未歇。良工即干將是也，故事自顯。
雪竇頌了，末後顯出道：別！別！也不妨奇特。別有好處，與尋常劍不同。且道如何是別處？珊瑚枝枝撐著月，可謂光前絕後，獨據寰中，更無等匹。畢竟如何？諸人頭落也。老僧更有一小偈：
萬斛盈舟信手拏，卻因一粒甕吞蛇，
拈提百轉舊公案，撒卻時人幾眼沙。