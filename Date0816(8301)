凡是一切新發心菩薩欲學六波羅蜜，欲修一切禪定，欲行三十七品，若欲說法教化眾生，學大慈悲，起六神通，欲得疾入菩薩位，得佛智慧，先當具足念佛三昧、般舟三昧，及學妙法蓮華三昧。是諸菩薩最初應先學隨自意三昧，此三昧若成就，得首楞嚴定。
隨自意三昧者，先以大悲眼觀眾生，舉足下足具六波羅蜜。菩薩行時，先觀眾生，起一子想，亦如幻化，如影如空，不可得想，而自舉身，作輕空想，觀地而行，如履虛空，自令己身不曲不直，己身直行，不遲不疾，亦不左右顧視，又不轉頭及望。若欲望時，舉身皆轉，如象王視。步步進時，觀眾生，勿令損傷。是時眾生即大歡喜，心無恐怖，無所復畏，是時名為檀波羅蜜，名無畏施。
問曰：檀波羅蜜者，云何有三種施？一者、飲食；二者、財寶；三者、說法。
飲食布施，增長壽命；衣服布施，能遮寒熱；醫藥布施，能除患苦；說法布施，能破邪見，增長慧命，得三乘果。施者、受者、飲食財寶，三事俱空，無自、無他、無所得，故名檀波羅蜜。
問曰：是菩薩行時，舉足下足，於諸眾生空無所得，有何利益而言具足六波羅蜜？
答曰：財食等施，增長凡夫生死身命。醫藥等法，但除外小病，不能除眾生生死怖畏。聽法之時，或有記心，或無記心，或有漏心，或無漏心，未必皆善。是時，施主或有我所，或無我所，或是波羅蜜，或非波羅蜜。隨自意三昧中，菩薩行時以輕空身，如影夢化，以大悲眼觀眾生，亦不著眾生想，亦不著無眾生想。是時，眾生見菩薩威儀、容貌端直，而作是念：是人慈悲護念我等。即解菩薩意，離一切怖畏，大歡喜故，即發菩提心。眾生是時發菩提心，不名有記，不名無記，不名有漏，不名無漏，不得我所，不得無我所，即得無生智，云何而言非波羅蜜？
菩薩行時，眾生歡喜，無所畏故；善攝行威儀，無傷損故。此即是施眾生命，不得己身，不得眾生，亦不得威儀想，無所得故，此豈非是檀波羅蜜？眾生見菩薩威儀，解菩薩意，離怨結想，得無生解，離煩惱結，住菩薩心，此豈非是除眾生病，增長慧命？智慧命者，即是波羅蜜。菩提心者，盡智、無生智。煩惱盡故，名為盡智。十二因緣畢竟不生故，是名無生智。此即是般若波羅蜜，汝云何言非波羅蜜？
菩薩行時，以無畏施利益眾生，名檀波羅蜜。於諸眾生無所損傷，離罪福想，名尸波羅蜜。
菩薩行時，心想不起，亦不動搖，無有住處，十八界一切法不動故，名為羼提波羅蜜。具足忍辱故。
菩薩行時，不得舉足下足，心無前思後覺，無生滅，一切法中無動無住，是名精進毗梨耶波羅蜜。
菩薩行時，不得身心，一切法中無受念著，不得生死，不得涅盤，不得中道故，一切法中不亂不味，離定亂想故，是名禪波羅蜜具足，能起諸神通故。
菩薩行時，頭等六分，如空如影，如夢化炎，無有生滅，亦無斷常，無兩中間，三毒、四大、五陰、十二入、十八界、十二因緣，畢竟空無所得。既無系縛，亦無解脫，是名般若波羅蜜智慧具足。是故菩薩行威儀，舉足下足，念念具足六波羅蜜。
問曰：此義出何經中耶？
答曰：出首楞嚴經中，有眾生得聞首楞嚴名，勝得四禪、四空定。
問曰：汝向說新發意菩薩學隨自意三昧，若得成就，是時名為首楞嚴定。我今不解首楞嚴定，云何菩薩行威儀中舉足動步，而常入定，具足一切諸波羅蜜？唯愿仁者為我解說！
答曰：汝當諦聽！善思念之！吾當為汝略說此義。菩薩行時，未舉足，欲舉足，未生念，欲生念，先觀未念欲念心，未起念時，無有心想，亦無心、心數法，是名心性。是心性無有生滅，無明無闇，無空無假，不斷不常，無相貌，無所得故，是名心性，亦名自性清凈心。是自性清凈心者，是涅盤。不能覺了者，即是生死妄念。思想未生時，是時畢竟無心者，名為無始。求自性清凈無始心，畢竟空寂，名為能破眾生。是故佛言：無始空破眾生，畢竟空破諸法。無始空破未念心，畢竟空破欲念心。是無始空破無始無明，畢竟空破有始無明。
問曰：汝向者說無始空破眾生。無始空者既是性空諸法，若性自空，即無有和合，云何有眾生可破？
答曰：是假名和合，虛妄顛倒，非是實眾生。實眾生者，名為心性。夫心性者，無有生死，亦無解脫，一切眾生無始來受故，倒觀本源，無始亦空。無始空者，是名性空。性空者，是真實眾生。真實眾生無有生死，眾生若能解，即是無生智。爾時生死即是涅盤，更不別有涅盤之法。是故佛言：眾生涅盤，本自有之，非適今也。以是義故，新學菩薩欲行時，觀未念心不可得。
問曰：未念心滅，欲念心生？未念心不滅，欲念心生？
答曰：未念心滅竟，欲念心生。
難曰：汝未念心既滅，欲念心從何生？汝若未念心滅，欲念心生，是事不然。何以故？未念心既滅，名為斷盡者，名為死滅。若未念心盡滅，以欲念心自生者，便是兩心，各不相知。心不能自知心，如指不自觸指。心亦如是，汝若一心，即無前後，復墮常中。汝若二心，生滅各異，復墮斷中。未念念心，常亦無此理，斷亦無此理。欲念心亦然。
如汝向者答我未念心滅竟，欲念心生者，便是兩心。若有兩心，即有兩神，便是邪見。何以故？若有兩神，唯一有眾生，即有兩眾生，即是外道義。兩神若前後，亦不可。若一時，亦不可。若兩神共合作一，亦不可。若一能作兩，亦不可。皆是外道義。何以故？般若經中一切眾生畢竟不相續，一切法亦不相續。若心及一切不相續，云何有斷前滅後生？若前滅後生者，即不相知，云何令人憶一生來事，念持不忘？
汝若一念中知，便應忘一切，事各滅壞。若心常住不變易者，亦不能知一切法。何以故？無前因後果故。常亦無因果，斷亦無因果，亦無罪福，復無業報，瓦石無異，皆是外道義也。是故佛法中，眾生心性不斷不常，畢竟不相續，無心、無無心。
汝未念心若不滅，欲念心自生，是亦不然。何以故？無一斷一常故，亦無前常後斷故。若未念心不滅，欲念心不生，無兩常并故，是事不然。若前念非不滅，後念非不生，是事亦不然。何以故？若得非滅，可得非不滅；既無非滅，即無非不滅。若得不生，可得非不生；既無非生，云何見非不生？非不不不滅，非不不不生亦如是，皆不可得，亦無是不可得。
觀菩薩既不得未念心生、滅、斷、常，即無無明，亦不得欲念心，無諸行，是故明與無明，其性無二。智者了達，凡夫謂二。明與無明，雖無有二，亦非是一，是故菩薩行時，舉足下足與念念心足，不自知足，亦不自知行與不行，亦不自知履地不履地，亦不自知隨道不隨道。
地亦復無是念：此菩薩履我上行，不履我上行。虛空亦無是念：是菩薩於我中過，不過亦不自知，是虛空非虛空，菩薩心數畢竟不生，亦無不生之想，不在內，不在外，亦不在中間，亦不在余處，亦無不在。從旦涉路行至暮，無有動想，復無不動想，亦無所經由，而善了知歷涉之處。雖無去者，而有所到；雖無受者，而得果報。如虛空中云，雖無心想，而能降雨；雖無主我，能遍方所，遠望即見，近觀即無。推尋此云，本無生處，能令眾生虛妄見有往還所起，出無分散，還無積聚，不能自生，亦不從他生。山石無念：我能生云，及以不生云，亦無念我從山出，不從山出，各不相知。諸法亦爾，眾生此身猶如浮云，生時空生，滅時空滅。雖空能見善惡，造罪眾生如云雨雹，傷害五谷，及殺人畜。
眾生亦爾，是身雖空，行十惡者，失人天報，墮在三途，如雹傷谷。行有漏善者，失三乘道，如殺人畜。人者，喻佛。畜獸者，喻緣覺聲聞。眾生亦爾，身心雖空，行有漏業，善惡果報如天雨雹。若有持戒、修福、禪定、道品、次第圣行、智慧、神通及化眾生，如彼好云，農時要月興致甘雨，五谷豐熟，華果息不能自生，心念即息動，無念即息盡。是息由心，故有生滅，心即是主。諦觀此心，今在何處？身內觀察，從頭至足，從皮至髓，一一諦觀，都不見心。內若無心，在外有也。復觀身外，諸方遠近，四維上下，及以中間，一一觀察，都不見心。諸方既無，可在中間。搖動出入，遍身外、中間悉觀，亦不見心。誰能觀心？復無觀者。是心既無相貌，名字亦無，是名觀心實相。
若心與息俱無名相，我今色身從何處生？誰之所作？諦審觀察，責身源由，是身無主，從妄念心生，因息得立。心息既空，身亦寂滅，常修此定，深澄空法，離諸假名，知一切空，具足正見，無復妄念。然後觀息遍身出入：先觀鼻中氣息，往還入出。次觀遍身，從頭至足，從皮至髓，毛孔、汗垢、氣息，一時微細出入，審諦觀察，明了見之。
觀此色身，五相次第，歸空寂滅。第一相者，初觀此身皮肉筋骨猶如芭蕉，從皮至髓，氣息一時入出無礙。觀此氣息，入無積聚，出無分散，一色芭蕉觀。第二相者，次觀身分芭蕉之觀，轉虛空明凈，猶如聚沫，名為水沫觀。第三相者，觀此沫觀，一切身分轉空明凈，如水上泡，名為泡觀。第四觀相者，觀此泡觀，轉空微薄，猶如泡影，名為影觀。第五相者，觀此影觀，一切身分不見相貌，猶如虛空，名虛空觀。
菩薩具足五種明觀，一切身分如空中華。譬如世間，於虛空中見有一華，不依壚壁，不依林藪，忽爾化生，遠望即見，近觀即無。愚人不了，謂實有華；智者覺了，本來無華。眾生色身，如虛空華，畢竟空寂，無生無滅。菩薩觀身，如空中立，亦復如是。
菩薩爾時自觀此身如凈琉璃，空無所有。以此觀法，利益眾生，增長法身，名為檀波羅蜜，為法施。菩薩立時，以此觀法引導眾生，令諸眾生見菩薩形，發歡喜心，具清凈戒，離罪福相，是名菩薩持戒尸羅波羅蜜。菩薩立時，知此身中六情無主，亦知身外六塵無形，亦知中間六識無相，是身空寂，無十八界，一切陰、界及心，本性畢竟空寂，無有生滅，世間八法不能令動，故名為菩薩忍辱羼提波羅蜜。世八法者，利、衰、毀、譽、苦、樂、稱、譏。
菩薩立時，一切心相無生住滅，一切法不住前際，不住後際，不住中際，無三際故。既無生際，即無住際，亦無滅際，一切法中雖無去住，而大精進，身心無勌，自利利他，是名菩薩具足精進毗梨耶。
菩薩立時，不見內心立，不見外心立，不見內外心立，色身空寂，亦無立相。諸陰亦然，於一切法中不味著，無定無亂，畢竟空故，入不動三昧，普現法界一切色身，饒益眾生，是名菩薩具足禪波羅蜜。
菩薩立時，知此色身無自無他，如鏡中像，如炎、如化夢、如幻，無有壽命，亦無我人，無眾生滅，亦無隱顯，復無出沒，諸法自爾，無取無舍，覺了一切眾生根性，隨感差別，是名般若波羅蜜，具足智慧神通藏故。
四種身威儀中，坐最為安隱。菩薩常應跏趺，端坐不動，深入一切諸三昧門，觀察一切眾生根性，欲安立之，令得解脫。是故菩薩常入禪定，起六神通，能凈五眼，肉眼清凈，天眼通達，慧眼見真，法眼觀察，佛眼覺了一切，能度十方世界無量眾生，不前不後，一時得道，是故菩薩常在禪定。
問曰：菩薩何故四種身儀中，多在坐威儀？余法亦應得，獨言跏趺坐。
答曰：此是坐禪入道之人坐禪之法。余威儀中，取道則難，多有動散。結跏趺坐，心直身正，斂念在前。復欲教諸弟子入禪定，是故菩薩結跏趺坐。余坐法者，是凡夫人坐法，動散心多，不得入定，其心難攝。結跏趺坐，身心正直，心易攝故。欲教弟子學此坐法，舍諸外道邪見威儀。有諸外道，顛狂心亂，或常翹腳，或傍身欹足，或一足獨立，或五熱炙身，以是種種邪見，身心不安。菩薩坐時，令諸眾生見者歡喜，發菩提心，離諸怖畏，入菩薩位，是名法施檀波羅蜜。
菩薩坐時，身心不動，眾生見者，能發凈信，離殺害心，舍諸惡業，具足大乘菩薩律行，是名持戒尸波羅蜜。
菩薩坐時，知一切法陰、界、諸入畢竟不動，能令眾生離高下心，不起諍論，是名忍辱羼提波羅蜜。
菩薩坐時，能令眾生見者歡喜，舍十惡業行，行十善道，修脫勇猛精進，身心不懈，具。老獼猴示諸外道，各以手指捻外道眼令合，如坐禪法。五百外道各生慚愧，此坐安穩，身不欹側，是道無疑，各作是念：此諸獼猴必見圣人，得其道跡，復來教我。信心殷重。是老獼猴見諸外道信心決定，即現神通，種種變化。五百獼猴各現神變，外道見已，心生歡喜，心勇即發神通，成辟支佛。坐禪威儀能令畜生及諸外道信心歡喜，成辟支佛。天人六趣諸眾生等，愛樂菩薩坐禪威儀，發菩提心，得三乘道，皆亦如是，是名菩薩禪波羅蜜。
菩薩坐時，知一切法，其性常定，知身無主、無我、無人，是身色陰，如空中月，影現眾水，色相寂滅，不於三界現身口意，法身普現十方世界，實無色心往還來去示現眾生，能令眾生各各感見，隨應說法，稱機得道。如阿修羅琴，不以手鼓，安置空地無人之處，自出種種微妙音聲，能令天人所聞各各別異，稱意歡樂。菩薩禪定亦復如是，實無覺觀系念思惟，亦無色像現身口意，眾生各各感應不同如空月，是名菩薩禪波羅蜜。
菩薩坐時，雖無心、陰、界、入，見於一切法，皆如夢想，無覺觀心，具足無量一切辨才。一念悉知三世九道凡圣差別，思覺不同，優劣差別，不預思惟，知過去世無礙，知未來世無礙，知無為無礙，知世諦無礙，知真諦無礙，知第一義諦空無礙。離常定，一念遍在十方佛前，現神通力，種種變化供養之具，供養諸佛。一時變現，入六道中，菩薩色身對眾生機，隨應說法，一念受持一切佛法。悉知諸佛弟子種數，一念能轉、意、識觸因緣生諸受。
菩薩觀內六根性空無所得，觀外六塵性空無所得，觀中六識性空無所得。若不觀察，亦不能得，是故佛言：亦非不觀得是智慧。無所得即是智，即是慧。所以者何？大品經一心具萬行品中，佛告須菩提：諸法無所有性即是道，即是果，若於諸法中有見者，此人無果，壞法性故，無道果。是故佛言：諸法無所有性即是道，即是果。諸法者，即是眾生十八界，內有六根界，外有六塵界，中有六識界。觀內六根，能破貪、瞋恚、婬結集，遍行六趣，是名眾生。菩薩以此圣慧根力，善教道之，令諸眾生同證圣慧，故言清凈。
能度眾生，為天人作教師，故名阿闍梨。阿者，名一得一切法，從初不生，亦無有滅，是名自覺。名之為阿闍者，是眾生菩薩能以一相圣慧覺說眾生，令得解脫，是故名闍。以此自覺覺他無上慧阿二事，留名後代，眾生所歸，永劫不絕，是故名梨。是故佛言眾生性即菩提性，菩提性即眾生性，菩提眾生無二知，如此作天人師。凡夫六根、圣人六根，是凡圣根，無一無二，不覺是凡夫，覺了是圣人，生死煩惱根即是圣慧根，凡夫丑陋不凈身即是相好妙法身。
菩薩爾時觀此眼根，作是念：何者是眼？云何名根？作是觀時，知此眼根無主。若空無主，即無眼根，求根不得，亦無有眼，但以虛妄所見青、黃、赤、白種種諸色，貪愛念故，名之為眼。無眼故不了，如向諦觀知無根情。若無眼，即無情識。既空無主無分別者，亦無虛妄種種諸色，各各不相知故，亦無和合，畢竟寂滅，空無所有。如是觀竟，亦無能觀法，無所得故，無眼、無眼名字，是為眼無作解脫門，亦得名為無縛。何以故？既無系縛，誰解脫者？是時無根、無色塵。既無根塵，亦無有識，是故名為無眼無分別者。
復次，耳根聞聲。菩薩爾時諦觀此耳，誰能聞？耳根聞耶？耳識聞耶？聲能自聞？為用意識聞？如是觀已，非耳根聞，非耳識聞，亦非聲自聞，意識亦不能自聞。何以故？耳根無覺知故，不能聞。若耳根能聞，聾人應能聞聲。聾人不聞故，當知耳根不能聞。耳識一念不能分別一故，亦不能聞。是聲無根故，不能自覺，亦不能聞，意識亦不能聞，眾緣和合，乃得聞聲。所以者何？先耳聲相對，然後意識生，與耳合故，則能分別音聲。一一觀察，空無聞者。若無根聞，即無有識，根不往受，聲不來入，各不相知，亦不相見。聲如空響，無生無相。耳無根無識，畢竟空故，無耳、無耳名字。耳解脫門既無縛者，亦無解脫，凡夫不了，謂我能聞，是故名為聞聞。
新學菩薩斷一切受，得薩婆若，證實相慧門，得音聲忍，無取無舍，名為聞，亦名不聞聞。得性空智，亦得名為不聞不聞。略說耳根，其義如此。
復次，鼻聞香者，誰能聞？觀此所臭香從何方來，何處生也，入至何處，受者是誰，相貌何似。如此觀時，知是香觸無所從來，入無所至，亦無受者，復無相貌，不可分別，空無所有。鼻無根、無識、無臭、無香，亦無名字，鼻解脫門既無縛者，亦無解脫，亦善通達一切眾香。
舌嗜味者，諦觀此味從何所來，何方所生，入至何處，誰受味也，相貌何似，唇受味也，齒受味也，舌受味也，咽受味也。如是觀時，了知此無所從來，亦無所至，復無住處，亦無受者，無生無滅，亦無相貌，無舌、無味、無根、無識，亦無名字。舌解脫門既無縛者，亦無解脫，亦能善知一切味相。
身受觸者，男女眾事，細滑痛癢，麤澀冷暖，輕重堅柔，如是等觸，能生貪、愛、瞋、喜等事，眾生為此乃至失命，不知慚愧，為此輪轉六道生死。新學菩薩諦觀此觸從何處生，由愛因緣，我若不拔如是愛根，必當生惱。身心惱故，名之為苦。因緣生故，無常不自在故，無我虛妄故，無實，無實故空，諦觀此身無常、苦、空、無我、不凈，從頭至足，薄皮命盡死去，膖脹爛壞，蟲噉，散滅歸空。無我、無人、無眾生相，無壽命，亦無生滅，猶如虛空，是名鈍根壞色歸空。
若利根人諦觀此身，色性自物，如睡眠夢，乃至覺時，觀不見夢主，及不見所夢。陰、界數重都不可得，而復不忘。意亦如是，雖復不在五藏、五情、五塵、五識、五觸、五受，雖不在此三十事中，而能鑒照三十數重。善、惡、無記亦不在三十事外，所以者何？五根不相知，意根即不爾，亦在亦不在。云何亦在亦不在？若意識不導，五識不成，不能分別，是故不得言不在。五識如人有病聾盲齆啞，及身舌頑疵，意識是時於五識中無用，不得言在。
問曰：上耳根義中說，意識但能識過去五塵，不得識現在五塵。若如此者，與今義相違。所以者何？若意識導五識，能識五塵者，即是現在義，云何而言不識現在五塵？
答曰：過去有二種：一者、過去過去；二者、現在過去。過去過去者，是遠過去；現在過去者，是近過去。一念心中前思後覺，譬如行者到法師所聽法時，忽爾初聞說法之聲，名之為思；憶念分別，名之為覺。初聞說法，未解語意，名現在塵；憶念法師語，分別中事，名之為覺，名現在義。前思是耳識，後覺是意識。更有一解，義則不然。初聞聲，未能思惟，是耳識思惟，分別是意識。
問曰：耳分別聲，意分別法，云何言耳但能聞，不能分別？
答曰：此所言者，當根說義。耳分別聲者，意識合用，非耳獨能。如人思惟觀行之時，傍邊人喚，意識不照聲，耳則不能聞聲。
云何得知：有諸人等在講法眾中坐，意識專觀往昔眾事，亦復覺現在外緣，及至下講，都不曾聞法師語聲，以是定知意不屬當，耳不聞聲。
問曰：昔有一人禪定寂默，耳聞遠近種種音色，一時歷歷，不相雜亂。復有一人坐定，定寂默都不聞聲。此二種人各入何定聞異？
答曰：坐禪寂默，聞一切聲。一時能聞不雜亂者，有二種人：一種人未能甚深禪定，始入初禪住一念前，名為微細寂靜，一心但聞住處城隍內外遠近數里種種音聲，不能遠聞諸方國土。二種人者，是人得入甚深禪定，得天耳通，能聞小千國土一切音聲，乃至二千國土、三千大千國土一切音聲，亦聞十方一切音聲。
若復有人禪定寂默，不能聞一切聲者，亦有二種人：一種人者，未得禪定，初禪前得細住心，名曰住觸，不自覺知，猶如眠熟不夢之人。此是魔鬼閉其心識，狀似禪定，都不自知，入時不覺，至出乃知心識，問何處去。更有一種人，禪定不聞一切聲者，此人薄禪有四。時天風雨靂，地動四牛，二人一時怖死。佛不聞也？佛答言：我不聞聲。其人重問：佛入無心定也？答言：不入無心定。其人復問：若有心識，云何不聞？佛答人言：我有心識，無妄念。我時故入日三昧，不取音聲，是故不聞。譬如日入，一切不照。我亦如是，是名菩薩自在禪定。
復如舍利弗山中禪定，值毗舍闍鬼將領諸鬼山中游行。時舍利弗斷其路，坐礙不得過。毗舍闍鬼即大瞋恚，以金剛杵盡力極打舍利弗頭，振動三千大千世界。時舍利弗不覺不知，從定出時，覺頭皮多少異常，起來，問佛：世尊！我今頭皮多少異常？佛言：毗舍闍鬼以金剛杵極力打汝頭，振動三千大千國土，值汝入定，若不入定，碎如微塵。
問曰：是舍利弗入何禪定，力能如此？
答曰：一切禪定力皆能如此。若入金剛壁定三昧，天魔、外道、毗舍闍鬼所不能近。若欲近時，天魔、外道、鬼神即自碎滅，況復能打。
問曰：一切禪定無受念心，云何舍利弗入大禪定，毗舍闍打頭皮少異？
答曰：令後人知禪定力故，作此問，留名後世，引導眾生，是名菩薩自在禪定。菩薩復有自在禪定，若入禪定，若出禪定，行住坐臥，身心無定無亂，常能示現一切佛事，上人能覺，下人不知夫。
法雖無一二，愚智不共居。不了是有為，了者即無余。
昏夜寢息，當愿眾生，休息諸行，心凈無穢。
身四威儀中，眠臥最安樂，菩薩涅盤臥，諸行皆寂莫。
新學菩薩安穩臥時，知一切法皆如臥相，寂不動搖。云何為安？不危者為安。夫安穩者，何者是也？不動不流，名為安也。何法不動？何法不流？所謂眼對色生貪愛，必造諸行業，貪愛為動，行業為流，隨業受報天人六趣，豈非流也？如大集經中，佛告舍利弗：因眼見色生貪愛者，即是無明。為愛造業，名之為行。至心專念，名之為識。由識造業，遍行諸趣。
當觀此眼，識在何處？何者是根？誰能見色？色從何生？精非是眼，如清飲訖，當愿眾生，
妙覺常住，湛然明凈。新學菩薩，得飲食時，一心受食，無雜念想。
念時香氣，如旃檀風，一時普遍，十方世界：凡圣隨感，各得上味；
凡夫聞香，發菩提心；餓鬼聞香，一時飽滿，舍餓鬼身，發菩提心；
畜生聞香，即得飽滿，舍禽獸形，發菩提心；地獄聞香，舍地獄苦，
得人天身，發菩提心，是名菩薩，受飲食時，布施一切，檀波羅蜜。
施者受者，色香味觸，空無生滅，是名法施，檀波羅蜜。新學菩薩，
己所受食，色香美味，熏諸行人，皆得法喜，離五怖畏，是無畏施，
檀波羅蜜。新學菩薩，己所受食，色香美味。施飲食時，不觀眾生，
持戒破戒，但觀法性，無差別想，能令眾生，罪福心息，是名凈戒，
畢竟解脫，平等三昧，尸波羅蜜。新學菩薩，己所施食，色香美味，
能令眾生，聞香心定，得不動味，深達實相，離我凈心，具足忍辱，
羼波羅蜜。新學菩薩，以食施時，觀此施心，無生住滅，所施飲食，
及以受者，無生住滅，離陰界入，能令眾生，聞香飽足，離三想心，
得不住法，亦無去來，是名精進，具毗梨耶，諸波羅蜜。新學菩薩，
受飲食時，觀前施主，施食之心，無生無滅，非內非外，亦非中間，
亦無定亂，畢竟寂滅，亦無滅想，亦無無滅。我受食心，亦如施主，
於食食心，同一無二。一切眾生，受我施者，我及眾心，所施飲食，
三事皆空，與前施主，等一法性，無施無受，無飲食想，能令眾生，
善根增長。菩薩身心，雖常在定，能令十方，一時普現，眾生隨機，
隨感即現，及聞說法，稱機得道，知煩惱性，即是菩提，是名寂定，
禪波羅蜜。新學菩薩，受飲食時，觀陰界入，誰見飲食，誰受此食，
食不自知，我是飲食，我非飲食，亦不自知，我無我所，亦無食言，
菩薩受我，及以不受。新學菩薩，如是觀時，無一切受，亦無不受，
知飲食性，不曾動搖，得不動藏，入如來智。施者受者，及見食者，
皆如食性，不曾動搖。得不動智，亦能如實，知一切法，是名如實，
如來實智。所以者何？如經中說，佛世尊問，鴦掘魔羅，云何一學？
鴦掘答佛，夫一學者，名之曰凈，如來戒也，非是二乘，聲聞緣覺，
所持戒也，如偈中說。鴦掘魔羅，復答佛言，今當分別，大小乘意，
一切眾生命，皆依飲食住。此即聲聞乘，非是摩訶衍。所謂摩訶衍，
雖食常堅固。云何名為一？謂一切眾生，皆以如來藏，畢竟安住。
新學菩薩，如此觀時，凡夫圣人，本末究竟，平等無二，亦能善達，
凡圣始終，究竟一乘，差別之相，亦如色入，法界海說。
色入法界海者，即是色藏法界海。色藏法界者，即是識入法界海。識入法界海者，即是識藏法界海。智入法界海者，即是智藏法界海，亦得名為色集法界海、識集法界海、智集法界海，佛與凡夫，一切具足，名本末究竟平等。此法身藏，唯佛與佛乃能知之。法華經中總說難見，華嚴中分別易解，是名菩薩受食、施食，性雖空寂，具足中道智慧藏，亦名色心神通之藏，是名摩訶衍摩訶般若波羅蜜。受食、施食具足此義，一念一時色心音聲普遍十方一切世界，能令三乘各獲其道，通達大智，到於彼岸，如上所說。
語威儀中具足一切上妙巧音聲，普應眾心，稱機品。新學菩薩若欲語時，先起慈悲孝順之心，靜心正念，一切音聲一時普遍十方，凡圣所聞不同，以此音聲普興供養。圣人唯聞歌詠贊嘆，十方菩薩同音贊佛，修羅彈琴，乾闥作樂，天龍雨華，眾妙供具四事具足，供養諸佛及大菩薩、一切眾圣，等無差別。
天人六道聞三種聲：一者、軟美語聲；二者、苦切語聲，摧伏剛強眾生；三者、雜語隨時調伏無決定聲。菩薩一語能感眾聲，不先思惟，應時自發，對機稱情，無礙辨才，力能如此知。人天聞之，離欲得道，四趣聞之，離苦得樂，發菩提心。
新學菩薩觀語而有聲出，支亦非是聲，一一緣中求聲不得，咽喉、舌、齒各不相知，性無和合，亦無散滅，知此音聲如空中響，非斷非常，亦無生滅，都無相貌。
復觀念心，為在何處？相貌何似？如此觀時，知此念心非內，方便引眾生。
或現作四眾，或稱是聲聞，或稱辟支佛，或為無上尊。
新學諸菩薩，一音現眾聲，一色無量形，方便對眾生。
忍辱慈悲力，誓愿應眾生，禪定神通力，普現眾色爾。
新學菩薩以大慈悲誓愿力故，方便慈愍諸眾生故，凡所言說，眾生聞之，皆得正信，發菩提心，是名法施波羅蜜。
新學菩薩以隨自意三昧力故，一切語時，能令眾生聞者覺悟，深達法性，離空假心，亦無斷常見，諸眾生持戒、毀戒，性無垢凈，無罪無福相，亦能持戒，不惜身命。新學菩薩誓功德力，利益如是無量眾生，是名持戒尸波羅蜜。
新學菩薩欲說法時，以此法性無名三昧，眾生聞者，心想寂滅，得不動三昧，是名忍辱羼提波羅蜜。
新學菩薩若說法時，麤言軟語，性皆平等，無生住滅，眾生聞者，得無住三昧，是名精進毗梨耶波羅蜜。
新學菩薩說法語言，一語雖現無量音聲，心無定亂，能令眾生聞者解悟，發菩提心，得不動三昧，是名寂定禪波羅蜜。
新學菩薩說法語言，眾生聞者，離陰、入，具足辨才無量智慧，如身、如影、如夢、如化、如云、如幻，無所得故，得寶幢三昧，即能具足一切三昧，獲得辨才陀羅尼門，通達一切凡圣彼岸，是名菩薩語威儀具足摩訶般若波羅蜜。