天下之治方術者多矣，皆以其有為不可加矣。
古之所謂道術者，果惡乎在？
曰：無乎不在。
曰：神何由降？明何由出？
聖有所生，王有所成，
皆原於一。
不離於宗，謂之天人。不離於精，謂之神人。不離於真，謂之至人。以天為宗，以德為本，以道為門，兆於變化，謂之聖人。
以仁為恩，以義為理，以禮為行，以樂為和，薰然慈仁，謂之君子。
以法為分，以名為表，以參為驗，以稽為决，其數一二三四是也，
百官以此相齒，以事為常，
以衣食為主，蕃息畜藏，
老弱孤寡為意，皆有以養，民之理也。
古之人其備乎。
配神明，醇天地，育萬物，和天下，
澤及百姓，明於本數，係於末度，
六通四闢小大精粗，其運無乎不在。
其明而在數度者，舊法世傳之史尚多有之，
其在於詩、書、禮、樂者，鄒魯之士，搢紳先生多能明之。
詩以道志，書以道事，禮以道行，樂以道和，易以道陰陽，春秋以道名分。
其數散於天下而設於中國者，百家之學時或稱而道之。
察焉以自好。
譬如耳目鼻口，皆有所明，不能相通。
猶百家眾技也，皆有所長，時有所用。
雖然，不該不徧，一曲之士也。
判天地之美，析萬物之理，
察古人之全，寡能備於天地之美，稱神明之容。
是故內聖外王之道，闇而不明，鬱而不發，
天下之人各為其所欲焉以自為方。悲夫，百家往而不反，必不合矣。
後世之學者，不幸不見天地之純，古人之大體，
道術將為天下裂。
不侈於後世，不靡於萬物，不暉於數度，
古之道術有在於是者。墨翟、禽滑釐聞其風而悅之，為之大過，己之大循。
作為非樂，命之日節用，生不歌，死無服。
其道不怒；
又好學而博，不異，
不與先王同，毀古之禮樂。
黃帝有咸池，堯有大章，舜有大韶，禹有大夏，湯有大濩，文王有辟雍之樂，武王周公作武。
古之喪禮，貴賤有儀，上下有等，天子棺槨七重，諸侯五重，大夫三重，士再重。
今墨子獨生不歌，死不服，桐棺三寸而無梈，以為法式。以此教人，恐不愛人；以此自行，固不愛己。
雖然，歌而非歌，哭而非哭，樂而非樂，是果類乎？
其生也勤，其死也薄，其道大觳；
反天下之心，天下不堪。墨子雖獨能任，奈天下何。離於天下，其去王也遠矣。
墨子稱道曰：昔禹之湮洪水决江河而通四夷九州也，名川三百，支川三千，小者無數。
禹親自操橐耜而九雜天下之川；
腓無胈，經無毛，沐甚雨，櫛疾風，置萬國。禹大聖也形勞天下也如此。
使後世之墨者，多以裘褐為衣，以跂蹻為服，日夜不休，以自苦為極，
曰：不能如此，非禹之道也，不足謂墨。
相里勤之弟子五侯之徒，南方之墨者苦獲、己齒、鄧陵子之屬，俱誦墨經，而倍譎不同，相謂別墨；
以堅白同異之辯相訾，以觭偶不仵之辭相應；以巨子為聖人，
冀得為其後世，至今不决。
墨翟、禽滑釐之意則是，
其行則非也。
將使後世之墨者，必自苦以腓無胈經無毛相進而已矣。
治之下也。
雖然，墨子真天下之好也，
雖枯槁不舍也。
才士也夫。
不累於俗，不飾於物，不苟於人，不忮於眾，
願天下之安寧以活民命，人我之養畢足而止，
以此白心，古之道術有在於是者。
宋鈃、尹文聞其風而悅之，
接萬物以別宥為始；
語心之容，命之曰心之行，
以聏合驩，以調海內，
請欲置之以為主。
救民之鬥，禁攻寢兵，救世之戰。
以此周行天下，上說下教，雖天下不取，強聒而不舍者也，
故曰上下見厭而強見也。
雖然，其為人太多，其自為太少，
曰：請欲固置五升之飯足矣。
先生恐不得飽，弟子雖飢，不忘天下，
日夜不休，曰：我必得活哉。
圖傲乎救世之士哉。
曰：君子不為苛察，
不以身假物。
以為無益於天下者，明之不如已也，
其大小精粗，其行適至是而止。
公而不黨，易而無私，决然無主，
不顧於慮，不謀於知，於物無擇，與之俱往，
古之道術有在於是者。
齊萬物以為首，曰：天能覆之而不能載之，地能載之而不能覆之，大道能包之而不能辯之，知萬物皆有所可，有所不可，故曰選則不徧，
道則無遺者矣。
是故慎到棄知去己而緣不得已，泠汰於物以為道理，
曰知不知，將薄知而後鄰傷之者也，
椎拍軼斷，與物宛轉，
舍是與非，苟可以免，
不師知慮，不知前後，
魏然而已矣。
推而後行，曳而後往，
若飄風之還，若羽之旋，若所石之隧，全而無非，動靜無過，未嘗有罪。
是何故？
夫無知之物，無建己之患，無用知之累，動靜不離於理，是以終身無譽。
故曰至於若無知之物而已，無用賢聖，
夫塊不失道。
豪桀相與笑之曰：慎到之道，非生人之行而至死人之理，
適得怪焉。
田駢亦然，學於彭蒙，得不教焉。
彭蒙之師曰：古之道人，至於莫之是莫之非而已矣。
其風寶然，惡可而言？
常反人，不聚觀，
而不兔於魭斷。
其所謂道非道，而所言之題不免於非。
彭蒙、田駢、慎到不知道。
雖然，槩乎皆嘗有聞者也。
以本為精，以物為粗，
澹然獨與神明居，古之道衛有在於是者。
以濡弱謙下為表，以空虛不毀萬物為實。
關尹曰：在己无居，
形物自著。
其動若水，其靜若鏡，其應若響。
芴乎若亡，寂乎若清，同焉者和，得焉者失。
未嘗先人而常隨人。
老聃曰：知其雄，守其雌，為天下谿；知其白，守其辱，為天下谷。
人皆取先，己獨取後，
曰受天下之垢；
巋然而有餘。
其行身也，徐而不費，
無為也而笑巧；
人皆求福，己獨曲全，
曰苟免於咎。
銳則挫矣。
可謂至極。關尹老聃乎，古之博大真人哉。
寂漠無形，變化無常，
死與生與，天地並與，神明往與。
芒乎何之，忽乎何適，
萬物畢羅，莫足以歸，
古之道術有在於是者。莊周聞其風而悅之，以謬悠之說，荒唐之言，無端崖之辭，時恣縱而不儻，不以觭見之也。
以天下為沉濁，不可與莊語，
以巵言為曼衍，以重言為真，以寓言為廣。
以與世俗處。
其書雖瑰瑋而連并無傷也。
其辭雖參差而識詭可觀。
上與造物者遊，而下與外死生無終始者為友。
其於本也，弘大而闢，深閎而肆，其於宗也，可謂諷適而上遂矣。
雖然，其應於化而解於物也，
其理不竭，其來不蛻，
芒乎昧乎，未之盡者。
惠施多方，其書五車，其道舛駁，其言也不中。
曰：至大無外，謂之大一；至小無內，謂之小一。
無厚，不可積也，其大千里。
天與地卑，山與澤平。
日方中方睨，物方生方死。
大同而與小同異，此之謂小同異；
萬物畢同畢異，此之謂大同異。
今日適越而昔來。
連環可解也。
我知天下之中央，燕之北越之南是也。
氾愛萬物，天地一體也。
惠施以此為大，觀於天下而曉辯者，
天下之辯者相與樂之。
卵有毛；
雞三足；
郢有天下；
犬可以為羊；
馬有卵；
丁子有尾；
火不熱；
山出口；
輪不蹍地；
目不見；
指不至，至不絕；
龜長於蛇；
矩不方，規不可以為圓；
鑿不圍枘；
飛烏之景未嘗動也；
狗非犬；
黃馬驪牛三；
白狗黑；
孤駒未嘗有母；一尺之捶，日取其半，萬世不竭。
辯者以此與惠施相應，終身無窮。桓團公孫龍辯者之徒，
飾人之心，易人之意，
能勝人之口，不能服人之心，辯者之囿也。
惠施曰以其知與人之辯，特與天下之辯者為怪，此其柢也。
然惠施之口談，自以為最賢，
曰天地其莊乎。施存雄而五術。
南方有倚人焉曰黃繚，問天地所以不墜不陷，風雨雷霆之故。
惠施不辭而應，不慮而對，
偏為萬物說，說而不休，多而無已，猶以為寡，益之以怪。
以反人為實而欲以勝人為名，是以與眾不適也。
弱於德，強於物，其塗隩矣。
由天地之道觀惠施之能，其猶一蚊一蝱之勞者也，其於物也何庸。
夫充一尚可日愈貴，道幾矣。
惠施不能以此自寧，散於萬物而不厭，卒以善辯為名。
惜乎！惠施之才，駘溢而不得，逐萬物而不反，是窮響以聲，形與影競走也。悲夫！
