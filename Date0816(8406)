師諱義懷，溫州樂清陳氏子。世以漁為業，其母夢星殞于庭，而光明滿室，已而有娠。及生，尤多吉祥。師幼隨父取魚，得必請放。因求出家，父母聽之，初禮郡僧為師。僧前一夕夢神人曰：法王來也。翌旦，獨師歸之，僧深以為異。晚隸業都下景德寺。
天圣中，業優得度，師遇言法華於闤闠中，言撫其背曰：云門、臨濟。
初參金鑾善、葉縣省。晚謁翠峰明覺，因營眾務，汲水擔忽墮地，師豁然知歸。由是名振叢林，皆目之為禪頭云。
師開堂演法，凡九遷道場。實明覺之法嗣。後以疾遁居池州杉山庵，雖體疲苶，而誨人不倦。時門人智才住杭之佛日，迎師養疾。一日，才至蘇未還，師遽令人促之比還。師告之曰：時至，吾將行矣。
才曰：師有何語示徒？乃說偈曰：
紅日照扶桑，寒云封華岳。
三更過鐵圍，投折驪龍角。
才曰：卵塔已成，後有何事？
師豎起拳云：只是者個。
才進曰：復有何事？師乃彈枕子三下。
才曰：師可行矣。
遂推枕而逝，俗壽七十二，僧臘四十六，時治平元年甲辰九月二十五日也。十月葬于佛日山。
嗚呼！師之去世，而其道愈傳，嗣子法孫皆奉優詔，演唱都城，天下禪流螘慕云集，至於王公大人執弟子之禮者多矣。而云門之道不墜，尤盛於今日者，師之有力焉。崇寧中，今天子敕謚振宗大師。
上苦協切，箱篋也。下以淺切，笥也。
燕國產金，故以名焉。
見祖英連城璧。
當作拈，奴兼切，持也。捻，諾協切，捏也，非義也。
見雜志。
孟子云方千年日月以無價寶珠系汝衣。
上音縣，目無常主也。
楞嚴：文殊偈云：凈極光通達，寂照含虛空，卻來觀世間，猶如夢中事。
按本傳，孫賓，孫武子後。善兵法，設減竈之術，敗龐涓於馬陵，以此名顯天下。世傳其兵法，今禪家流謂設鋪市卜，不知於何而得是說，學者詳焉。賓因臏其足，故更名焉。臏，毘忍切，去膝蓋刑名。
涅盤云：阿闍世王，其性弊惡，喜行殺戮，純以惡人而為眷屬。父王無辜，橫加害逆。因害父已，心生悔熱，身諸瓔珞伎樂不御。心悔熱故，徧體生瘡，其瘡臭穢，不可附近，尋自念言：我今此身已受花報，地獄果報將近不遠。乃至求佛悔過。
見證道歌。
上郎丁切，下溥經切。行不正貌。
今以提唱宗乘謂之舉揚般若，可乎？曰：不可也。涅盤會中只云吾有正法眼藏付囑摩訶迦葉，不聞吾有摩訶般若付囑迦葉也。梵語般若，此云智慧。若是智慧，自合付囑舍利弗，而不當付囑迦葉。然般若大經凡六百卷，不聞授記一聲聞。人有佛性義，先圣為諸眾生說修多羅九部之法及四諦十二因緣。復恐一聞於耳，染污心田故，以般若之經蕩除諸法，故云前所說法皆為戲論。且吾祖教外別傳之道，不立文字，直指人心，見性成佛，豈得謂之般若乎？幸愿同志參究是說，使宗乘不昧於今時，以為後世學者之法，而又不以人廢言可也。
見曹山錄。非仰山語也。山云：謂然燈前有二種：一未知有，同於類血之乳；一知有，猶如意未萌時始得本物，此名然燈前。一種知有，往來言語、聲色、是非，亦不屬正照用，亦不得記，同類血之乳，是漏失邊事，此名然燈。直是三際事盡，表情忘，得無間斷，此始得名正然燈，乃云得記。
魚鴈，謂音書也。唐李季蘭詩云：尺素如殘雪，結為雙鯉魚。欲知心事，看取腹中書。西漢漢使謂單于曰：天子於上林射得鴈，鴈足有蘇武系書。由是單于不敢欺漢使者。
釋迦譜云：無邊身菩薩以丈六之枚，故也。
此云苦忍。
時大迦葉波入王舍城最後乞食，於食已未久，登雞足山。山有三峰，如仰雞足。迦葉入中結加趺坐，作誠言曰：愿我此身，并衲鉢杖，久住不壞，乃至經於五十七俱胝六十百千歲，慈氏如來應正等覺出現世時，施作佛事。發此愿已，尋般涅盤。時彼三峰便合成一，揜蔽迦葉，儼然而住。及慈氏佛出現世時，將無量人天至此山上，告諸眾曰：汝等欲見是釋迦牟尼佛杜多德弟子迦葉波否？咸曰：欲見。時佛即以右手均雞足山頂，應時峰坼，還為三分。時迦葉波將衲鉢杖從中而出，上升虛空，無量天人睹斯神變，嘆未曾有，其心調柔。慈氏世尊如應說法，皆得見諦。
淮南子云：共工氏兵強兇暴，而與堯帝爭功，戰敗力窮，乃以頭觸不周山而死，天柱為之折。女媧煉五色石而補天，故東傾而水流。
又列子云：陰陽失度，二辰盈縮名缺，不必形虧名補。女媧煉五行、五常之精，以調和陰陽，晷度順序不同，氣質相補。
撫州金峰和上拈起枕子云：一切人喚作枕子，金峰道不是。僧云：未審和上喚作甚麼？師拈起枕子。僧云：恁麼則依而行之。師云：你喚作甚麼？僧云：枕子。師云：落在金峰窠。
上之日切，在足曰桎。下古沃切，在手曰梏。桎梏，紂所作。
求癸切，度也。
魏武帝與軍士失道，大渴而無水，遂令曰：前有梅林，結子甘酸，可以止渴。士卒聞之，口中水出，遂得及前源。
音離。蘺蘺，輕細貌。
立春日出土牛，以示農耕之早晚。立春早則策牛人近前，立春晚則人在後，所以示人之早晚也。
上音禪。單于，虜語，此言廣大也。虜入，嘆曰：子，謫仙人也！言於玄宗，召見金鸞殿，論當世事，奏頌一篇。帝賜食，親為調羹，有詔供奉翰林，猶與酒徒醉于市。帝坐沈香子亭，意有所感，欲得白為樂章，召入，而自，交雜也。
見祖英上。
演義云：方謂方法，便謂便宜。
當作不泊。音薄，止也。
見老子昔之得一章。說曰：一之為一，無乎不徧，無乎不在，最為奧密難言。
見長者合論序。
猶纏裹也，言周帀包裹。見漢書拾遺。
訊亦猶問，古之重語也。
與赫同，呼格切，火赤貌。
龍樹大士既受大法眼藏，尋游化至南天竺國。先是其國之人好修福業，洎大士至，說正法要，乃遽相謂曰：唯此興福，最為勝事，佛性之說，何可見邪？大士即語之曰：汝眾欲見佛性，必除我慢，乃可至之。其人曰：佛性大小？曰：非小非大，非廣非狹，無福無報，不死不生。其人聞大士所說臻理，皆愿學其法。
大士即於座上化其身如一月輪，時眾雖聞說法，而無睹其形。適有長者之子，曰迦那提婆，在彼人之中，視之，獨能契悟，遽謂眾曰：識此相否？眾曰：非我等能辨。提婆曰：此蓋大士示現，以表佛性，欲我等詳之爾。夫無相三昧，形如滿月，佛性之義，廓然虛明。語方已，而輪相忽隱，大士復儼然處其本座，而說偈言：身現圓月相，以表諸佛體。說法無其形，用辨非聲色。見正宗記。
涅盤云：如出世人所知者，第一義諦；世間人知者，名為世諦。諦以審實為義。
音持，理也。
上於喬切，下魚列切。說文云：衣服、歌謠、草木之怪，謂之妖；禽獸、蟲蝗之怪，謂之孽。
秦始滅六國，一統天下，有童子云：亡秦者，胡也。乃遣大子扶蘇、將軍蒙恬領兵役萬姓，筑萬里長城，以防胡。始皇崩，丞相李斯乃立少子胡亥為二世皇帝。帝用佞臣趙高，讒殺李斯，不修國政，天下乃亂，秦遂滅。見春秋後語。
叢林商量，尊宿凡過別院陞堂，不當便拈拄杖，謂之不知賓主。此皆世諦臆論，豈為見道之高識？且夫寶座一登，道無先後，杖拂應用，蓋對時機，何賓主之間然而妨道用？愚嘗讀天衣至凈慈陞座，首拈拄杖卓一下，然後稱提，亦豈曰賓主不分者乎？
此云施無猒。其地本庵沒羅長者園，五百商人以十億金買以施佛。佛於此處三月說法，商人多有證果之者。又曰庵沒羅園有池，池中有龍，名施無猒。寺近彼池，故以名焉。
凡龜之行，常曳尾以掃其迹，而尾迹猶存。莊子所謂吾將曳尾於涂中。
都殿切。軍在前曰啟，在後曰殿。
趙伐燕，蘇代說趙曰：臣適遇小水蚌出暴，而鷸啄其肉，蚌合夾其喙。鷸曰：今日不雨，明日不雨，必見蚌晡。蚌亦謂鷸曰：今日不出，明日不出，必見死鷸。兩不舍，漁父并擒之。燕趙相支，秦為漁父矣。
當作相持。持，執持也。馳，走也，非義。
梵云漚和俱舍羅，此言方便。
截竹為管謂之律，置之密室，以葭莩為灰，以實其端。其月氣至，則飛灰而管空。見蔡邕月令章句云。
筠輒切，光也。
胡教切，學也。
如大師子殺香象時，皆盡其力，殺兔亦爾，不生輕想。諸佛如來亦復如是，為諸菩薩及一闡提演說法時，功用無二。見涅盤經。
般若三百九十八云：爾時，常啼往東方法涌菩薩求學般若。當以何物而為供養？然我貧匱，無有花香上妙供具。我今應自賣身，以求價直，持用供養。遂入市肆中高聲唱言：我今自賣，誰欲買人？時天帝釋言：我當試之。化為婆羅門身，詣常啼所，言：汝今何緣憂愁不樂？答言：我今貧乏，無諸財寶，愛重法故，欲自賣身，徧此城中無相問者。曰：我於今者正欲祠天，不用人身，但須人血、人髓、人心，頗能賣否？曰：仁所買者，我悉能賣。即伸右手執取利刀，刺己左臂，令出其血；復割右髀，皮肉置地，破骨出髓；復趣墻邊，欲剖心出，天帝復形，以至平復如本。
智論：問：常啼賣身與它，誰齎此物往供養？答：舍身即是大供養，去住無在。有人言：是人賣身取財，因人供養，我為供養故，賣身為奴。又人言：爾時世好，人皆如法，雖自賣身，主必聽供養而還。然觀二緣，乃與問意不相違背。
與跲同。音藥，關下牡也。
李廣利為貳師將軍，伐大宛國，得汗血馬，名蒲捎。漢武作天馬之歌，馬出汗即有功勞，故云汗馬。
經律異相云：有噉人鬼捉得一人，其人多智，日方欲出，謂鬼曰：問君一義，我死無恨。鬼曰：請言。曰：君何以面白背黑？曰：我鬼性畏日也。其人聞之，往日而走，鬼畏日故，更不能獲。其人得脫，因說偈言：勤學第一道，勤問第一方。道逢羅剎難，背陰向太陽。
見祖英上大禹。
見雪竇頌古。
即杜宇也。華陽國志云：鳥有名杜宇者，其大如鵲，其聲哀而吻有血。土人云：春至則鳴，聞其初聲者，則有別離之苦，人皆惡聞之。
又成都記曰：杜宇亦曰杜主，自天而降，稱望帝，好稼穡。至今蜀人將農者，必先祀杜主。時荊州人鼈靈死，其尸泝流而上，至文山下復生，見望帝，帝因以為相，號曰開明。會巫山壅江，人遭洪水，開明為鑿通流，有大功，望帝因以位禪焉。後望帝死，其魂化為鳥，名杜宇，一名杜鵑，亦曰子規。
上都括切，鵽，鳩鳥名，大如鴿，無後趾。下陟交切，鳭，黃切。
維摩詰經：文殊師利向維摩詰言：菩薩云何通達佛道？維摩詰言：若菩薩行於非道，是為通達佛道。又問：云何菩薩行於非道？答曰：若菩薩行五無間而無惱恚，至于地獄而無罪垢。
金剛般若偈曰：若以色見我，以音聲求我，是人行邪道，不能見如來。
正法念經云：譬如水乳，同置一器，鵝王飲之，但飲其乳汁，其水猶存。
出曜經云：昔有人多捕群鶴，孚乳滋長，展轉相生，其數無限。養鶴之法，以水和乳，乃得飲之。鶴之常法，當飲之時，鼻孔出氣，吹水兩避，純飲其乳。
又健陀羅白燈光王曰：我思世事，長項白鶴以水和乳令飲，但飲其乳，唯有水存。王曰：此事實否？答言：王當日祖。祖方踞坐丈室，師振錫遶座三帀，卓然於前，祖曰：沙門具三千威儀，八萬細行，大德自何方而來，生大我慢？師曰：生死事大，無常迅速。祖曰：何不體取無生，了無速乎？曰：體即無生，了本無速。祖曰：如是！如是！方具威儀參禮畢，辭還永嘉，祖曰：返太速乎？曰：本自非動，豈有速邪？祖曰：雖北方玄天、西北幽天、西方浩天、西南朱天、南方炎天、東南陽天。其說見淮南子。
見拈古。
見祖英。
俠，音叶。俠之言俠也，以權力俠輔人也。荀悅云：立氣齊，作威福，結私交，以立強於世者，謂之游俠。
史云：今游俠，其行雖不軌於正義，然其言必信，其行必果，已諾必誠，不愛其軀，赴士之厄困，既已存亡死生矣，而不矜其能，羞伐其德，蓋亦有足多者焉。且緩急，人之所時有也。
或云北單越、郁單越，正云郁怛羅究，此云高上作。謂四天下中，比余三洲最高最上最勝，國土城邑，四事所須，宛同諸天。
毘婆沙論云：北俱盧洲無有佛法，亦不得戒，以福報障故，亦愚癡故。
作滕切。罾，進也，進水取魚具也。
陟教切，竹籠，捕魚器也。
與網同，庖犧所結繩以漁。
音吊，鉤魚也。釣有小大勺取焉。
墨子見素絲，嘆曰：染蒼則蒼，染黃則黃，五入則為五色，故染不可不慎乎！國亦有染，舜染許由，湯染伊尹，桀染子辛，紂染惡來。先王正道，規矩有常，茍生穿鑿，則岐路競起，故知漸染之易性也。
楊朱泣岐路，曰謂其可以南，可以北。
兜率宮中，時諸園內有八色瑠璃渠，一一渠有五百億寶珠而用合成，一一渠有八味水，八色具足，其水上涌，游梁棟間。見上生經。
漢武穿昆明池，池底得黑灰，帝問于東方朔，朔云：不委。可問西域道人。後竺法蘭既至，眾人追以問之，蘭曰：世界終盡，劫火洞燒，此灰是也。
前漢元狩三年，穿昆明，方朔已指西域道人，故知佛法其來久矣。至後漢明帝永年，成王定鼎于郟鄏，卜世三十，卜年七百，天所命也。
類合志云：禹鑄九鼎，五者以應陽法，四者以象陰數，使二師以雌金為陰鼎，以雄金為陽鼎，鼎中水常滿，以占氣之休否。當夏桀之世，鼎水忽自沸煎，及傳周，周末九鼎咸震，能應亡滅之兆也。
楊子曰：或問：周寶九鼎，寶乎？曰：器寶也，器寶待人而後寶。
底，音旨，致也。郟鄏，上古洽切，下音辱。郟鄏，今河南。
莊子大宗師：夫藏舟於壑，藏山於澤，謂之固矣。然而夜半有力者負之而走，昧者不知也。藏小大有宜，猶有所遁。若夫藏天下於天下而不得所遁，是恒物之大清靜妙三摩地，身諸毛孔放大光明，普照十方恒沙國土。時無色界雨諸香花，香如須彌，花如車輪，如云而下。見新譯仁王般若經。
時世尊已入般涅盤，四天王天與諸天眾悲哀流淚，各辨無數香花投如來前，悲哀供養。五天如是，倍勝於前。色界、無色界諸天亦如是，倍勝於前。
德山廣錄云：師長講金剛經，聞南方禪宗大興，將疏鈔卷衣南游，見龍潭發明心地。翌日，擎疏鈔出眾曰：窮諸玄辯，若一毫置於太虛；竭世樞機，似一滴投於巨壑。遂焚之。
樂府古辭飲馬長城行：枯桑知天風，海水知天寒。入門各自媚，誰肯相為言？
選注云：知謂豈知也。枯桑無枝葉則不知天風，海水不凝凍則不知天寒，以喻婦人在家不知夫之信息也，亦喻食祿之士各自保己，不能薦賢。又白氏金針云枯桑知天風，海水知天寒，謂隱不之一字也。如詩云摻摻女手可以縫裳，言不可也。摻，音杉。
易文言。
羲當作犧。案云：太皞帝包犧氏，風姓也。母曰華胥。燧人之世，有大人跡出於雷澤，華胥履之而生包犧。長於成紀，蛇身人首，有德，取犧牲以充包廚，故號曰包犧氏。後世音謬，故或謂之伏犧，或謂虙犧。一號皇雄氏。在位一百一十年。包犧氏沒，女蝸氏立為女皇，亦風姓也。犧，純色也。牛、羊、豕為牲，故曰犧牲。
當作未畫。
謂乾、坎、艮、震、巽、離、坤、兌，以象天、地、水、火、風、雷、山、澤之八物。
舍利弗問須菩提：夢中行六波羅蜜，有益於阿耨多羅三藐三菩提不？須菩提報舍利弗：晝日行六波羅蜜有益，夢中亦應有益。見大般若第三十三帙。覺，音教。
贊寧僧錄撰宋高僧傳，其後序略云：為僧不應於十科，事佛徒消於百載。所謂十科者：一、譯經；二、解義；三、習禪；四、明律；五、護法；六、感通，七、遺身；八、讀誦；九、興福；十、雜科。然唐續高僧傳及宋傳，皆以達摩大師而下所傳如來心宗正法之人，預習禪之科。蓋不參此道，不知此宗，妄立此意。殊不知習禪者，正四禪八定所證，而有大小不同，且非釋迦將化，專付迦葉，屬以相繼而不絕，至於二十八祖達摩大師之正法眼藏也。是知作高僧傳之妄明矣。或曰：若是禪宗不預於十科，豈不徒勞於事佛乎？曰：吾宗門正統，其釋迦如來之遠裔，何事之有？而傳燈、廣燈、續燈相繼之不絕者，豈不然乎？
雙林傳云：善慧大士，受武帝請於重云殿講三慧般若，王公貴人或見大士坐不正，問曰：何不正坐？答曰：正人無正性，側人無側心。
善慧大士，始摝魚於稽停塘。遇胡僧嵩頭陀於魚所，語大士：以我昔與汝於毘婆尸佛前發誓愿度眾生，今兜率宮房舍見在，何時當還？猶漁於此乎？大士瞪目而已。頭陀曰：汝既不憶，且臨水自觀汝形影何如？大士從之，乃見水中圓光寶蓋滿身，因而即悟。盡棄魚具，而獨心喜，謂頭陀曰：爐鞴之所多乎鈍鐵，良醫門下足於病人。當度眾生為急，有何暇思天宮之樂乎？
規倫切，三十斤為一鈞。
梵云迦樓羅揭路荼，此言金翅。其軀甚大，兩翅展時相去三百三十六萬里，以龍為食，日噉五百，居鐵叉大樹，住妙高下層。若飛舉時，非須彌不住，非鐵圍不居。
龍濟頌云：心明諸法朗，性昧眾緣昏。日月不到處，特地好乾坤。
僧問靈云：混沌未分時如何？師云：露柱懷胎。僧云：分後如何？云：如片云點太清。僧云：只如太清還受點也無？師不對。僧云：恁麼則含生不來也。師亦不對。僧云：直得純清絕點時如何？師云：猶是真常流注。僧云：如何是真常流注？師云：似鏡常明。僧云：未審向上還有事也無？師云：有。僧云：如何是向上事？師云：打破鏡來，與汝相見。
堯時瑞獸也，形似牛一角，佞臣入朝即以角觸之。說文云：古者決訟，令觸不直。或云：雄曰獬，雌曰豸，形同而難辨。今問意正謂此矣。詳此問端，出於洞山獬豸同欄辨者嗤，薰蕕共處須分郁。
爾雅曰：猶，獸名，形如麂，善登木。性多疑慮，常居山中，忽聞有聲，即恐且來害之。每豫上樹，久之無人，然後敢下，須臾又上，如此非一。故今不決者，稱猶豫焉。一曰隴西俗謂犬子為猶。犬隨人行，每豫在前，待人不得，又來迎候也。麂，音凡擊之曰抵。桓寬鹽鐵論云：中國所鮮，外國賤之。南越以孔雀珥門戶，崑山之傍以玉璞抵鵲。今貴人之所賤，珍人之所饒，非所以厚中國而明盛德也。珥，音餌，飾也。
見祖英上連城璧。
見本錄。
雜阿含四十一云：尊者迦葉，長須發，著弊衲衣，來詣佛所。爾時，世尊無數大眾圍繞說法，時諸比丘起輕慢心言：此何等比丘？衣服麤陋，無有容儀，佯佯而來。爾時，世尊知諸比丘心之所念，告摩訶迦葉：善來迦葉！於此半坐，我今竟知誰先出家，汝邪？我邪？彼諸比丘心生恐怖，身毛皆豎，并相謂言：奇哉！尊者迦葉，大德大力，大師弟子，請以半座。爾時，迦葉合掌白佛：佛是我師，我是弟子。佛告迦葉：如是！如是！我為大師，汝是弟子。今且坐，隨其所安。迦葉，此云飲光，以身光隱伏諸天故。
莊子：六合之外，圣人存而不論；六合之內，圣人論而不議。
維摩詰室有一天女，現身散花供養，說無辨。時舍利弗言：汝何以不轉女身？天曰：我從十二年來，求女人相了不可得，當何所轉？譬如幻師化作幻女，若有人問：何以不轉女身？是人為正問否？舍利弗言：不也。幻無定相，當何所轉？天曰：一切諸法亦復如是，無有定相，云何乃問不轉女身？即時天女以神通力變舍利弗令如天女，天自化身如舍利弗，而問言：何以不轉女身？舍利弗以天女像而答言：我今不知何轉而變為女身。天曰：舍利弗！若能轉此女身，則一切女人亦當能轉。如舍利弗非女而現女身，一切女人亦復如是，雖現女身而非女也。是故佛說一切諸法，非男非女。即時天女還攝神力，舍利弗身還復如故。
舍利弗，此云鶖鷺子。以其母眼如鶖鷺，因母得名，故曰鶖鷺子。
謂地、水、火、風、空、覺、識也。一、地性麤為大地，細為微塵，更析鄰虛，即實空性；二、水性不定，流息無恒；三、火性無我，寄於諸緣；四、風性無體，動靜不常；五、空性無形，因色顯發；六、覺見無知，因色空有；七、識性無源，因於六種根塵妄出。佛言：汝元不知如來藏中此七大性清凈本然，周徧法界。見楞嚴第三。
一、兔；二、馬；三、象。兔之渡水，趣自渡耳；馬雖善猛，猶不知水之深淺；白象之渡，盡其源底。聲聞、緣覺其猶兔、馬，雖渡生死，不達法本；菩薩大乘譬如白象，解暢三界十二緣起，了之本無，一切救護莫不蒙濟。見智論。
諸佛境界三昧經云：三十三天善法堂前有妙法鼓，諸天帝釋著欲樂時，其鼓自然有聲，說無常法。若修羅欲至，即報冤來。
若有菩薩自言戒凈，雖不與彼女人身合，嘲調戲笑，於壁障外遙聞女人瓔珞環釧種種諸聲，心生愛著，如是菩薩成就欲法，毀破凈戒，污辱梵行，不得名為凈戒具足。見涅盤。