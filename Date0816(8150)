善男子！菩薩復有十二種發勇猛心，修行毗梨耶波羅蜜，得大利益。菩薩應行精進波羅蜜。何等十二？一者、精進能速覺知諸佛法海故，菩薩應發大勇猛心，修行精進波羅蜜；二者、精進能速往詣諸佛所故，菩薩應發大勇猛心，修行精進波羅蜜；三者、精進能遍十方供養恭敬一切佛故，菩薩應發大勇猛心，修行精進波羅蜜；四者、精進所作之業能稱一切諸佛意故，菩薩應發大勇猛心，修行精進波羅蜜；五者、精進能勤化度一切眾生不生厭足故，菩薩應發大勇猛心，修行精進波羅蜜；六者、精進能置眾生諸佛法中趣解脫門故，菩薩應發大勇猛心，修行精進波羅蜜；七者、精進速能令諸一切眾生離諸愚癡故，菩薩應發大勇猛心，修行精進波羅蜜；八者、精進速能悉與一切眾生諸佛智慧故，菩薩應發大勇猛心，修行精進波羅蜜；九者、精進速能清凈諸佛國土故，菩薩應發大勇猛心，修行精進波羅蜜；十者、精進行能建立盡未來際一切劫數為諸眾生行菩薩行，不生疲惓心故，菩薩應發大勇猛心，修行精進波羅蜜；十一者、精進行能於一念中遍諸佛國種諸善根故，菩薩應發大勇猛心，修行精進波羅蜜；十二者、精進行能遍詣一切諸佛國土，成無上道，轉大法輪故，菩薩應發大勇猛心，修行精進波羅蜜。善男子！是名菩薩十二種發勇猛心，修行毗梨耶波羅蜜，得大利益，回向阿耨多羅三藐三菩提。
爾時，世尊即以偈頌贊嘆精進波羅蜜，重說偈言：
若欲為眾生，修行菩薩行，速成無上道，精進最第一。
如來無量劫，所行諸苦行，一切皆能忍，不生怯弱故。
是故諸佛子，欲速成佛道，常當勤修行，精進波羅蜜。
菩薩行精進，能速到勝處，過諸百千國，供養觀諸佛。
菩薩求大樂，為拔眾生苦，修行菩薩道，堅固不轉退。
能為諸眾生，無量百千劫，受苦無懈怠，皆由精進故。
愿我常精進，清凈佛國土，次愿能覺知，一切諸佛法，
能遍諸佛國，轉大妙法輪，愿諸眾生類，一切皆覺知，
悉入大乘中，離余乘魔界，滿足諸大愿，速到無畏地。
菩薩精進故，能於一念時，覺大菩提法，開示涅盤門，
化作無量身，遍滿十方國，為利益眾生，示如是勝事。
善男子！菩薩復有十二種觀行禪波羅蜜得大利益，菩薩應修禪波羅蜜。何等十二？一者、禪定能滅一切諸煩惱染，菩薩應修禪波羅蜜，常無分別心故；二者、禪定心住寂靜，念不散亂，菩薩應修禪波羅蜜，不取諸境界故；三者、禪定心無所著，能滿諸行，菩薩應修禪波羅蜜，能過三界故；四者、禪定能出世間，不著諸有，菩薩應修禪波羅蜜，過世間故；五者、禪定能觀勝法，心無疲惓，菩薩應修禪波羅蜜，不以為足故；六者、禪定柔軟自在，不隨禪生，菩薩應修禪波羅蜜，自在轉諸禪故；七者、禪定得無相心，不見諸物，菩薩應修禪波羅蜜，以離諸相故；八者、禪定心凈，能照無量境界，菩薩應修禪波羅蜜，以過有量諸三昧等呵責過故；九者、禪定能滅觀心，不見能觀，菩薩應修禪波羅蜜，以得寂靜心故；十者、禪定證柔軟心，滅諸覺觀，菩薩應修禪波羅蜜，以得調伏心故；十一者、禪定心能寂滅一觀，諸根不動，菩薩應修禪波羅蜜，以得降伏不善根故；十二者、禪定心能於諸法中有大方便，菩薩應修禪波羅蜜，以能不舍大菩提心故。
何以故？以諸菩薩住禪波羅蜜故，不起憍慢心；住禪波羅蜜故，不起邪見心；住禪波羅蜜故，不起憎愛心。是故諸菩薩能降一切學諸禪定聲聞、辟支佛、外道梵行，入禪三昧者。善男子！是名菩薩十二種修行禪波羅蜜得大利益，回向阿耨多羅三藐三菩提。
爾時，世尊即以偈頌贊嘆禪波羅蜜，而說偈言：
欲修無漏智，出離欲淤泥，滅除諸業障，禪定最第一。
禪定難思議，是諸佛境界，二乘諸凡夫，三昧不能知。
大地諸山海，劫火能燒除，若心住禪定，安隱無損害。
如來智慧日，無漏摩尼珠，不從余處生，禪定海中出。
是故諸佛子，求佛大智寶，當除散亂心，念禪波羅蜜。
諸菩薩禪定，寂滅諸煩惱，是故智者說，勝修余禪者。
深心常寂滅，不樂諸境界，能攝諸亂心，住勝涅盤處。
菩薩修禪定，三界無所住，是故不依止，彼非依止處。
菩薩禪能過，世間出世間，是故三昧勝，勝世間二乘。
菩薩禪柔軟，隨意無罣礙，是故能回轉，生於欲界中。
菩薩所修禪，勝余一切觀，諸禪非究竟，故佛說勝者。
菩薩禪無量，從於勝境生，離諸眾生相，及離諸垢法。
是故諸菩薩，所修禪定勝，降修余禪者，及諸少分禪。
菩薩一向觀，清凈諸境界，如是所修禪，從慧方便生。
正智為根本，不起邪見心，是故菩薩禪，無有可譏嫌。
菩薩入禪定，不住有無中，以觀實境故，能離有無相。
如是勝智禪，不同余境界，羅漢辟支佛，智慧悉迷悶。
善男子！菩薩復有十二種觀修行般若波羅蜜得大利益，菩薩應修慧波羅蜜。何等十二？一者、般若遠離諸垢，能發光明，菩薩應修慧波羅蜜，以能離諸黑闇法故；二者、般若悉能覺了諸闇障礙，菩薩應修慧波羅蜜，以能照除煩惱稠林故；三者、般若能放一切智慧光明，菩薩應修慧波羅蜜，以離一切諸無智故；四者、般若如犁耕地，除諸草穢，菩薩應修慧波羅蜜，以能拔諸無明根本故；五者、般若如利鐵鉤，隨意琢斫，菩薩應修慧波羅蜜，以能鉤斷諸愛網故；六者、般若如金剛杵，不為一切諸物所壞，菩薩應修慧波羅蜜，以能破碎煩惱山故；七者、般若如大日輪，離諸云翳，菩薩應修慧波羅蜜，以能乾竭一切煩惱諸淤泥故；八者、般若如大火聚，燒諸穢草，菩薩應修慧波羅蜜，以能焚燒業煩惱樹故；九者、般若如摩尼珠，能照一切，菩薩應修慧波羅蜜，以無闇心不迷諸法故；十者、般若能住寂滅，究竟實際，菩薩應修慧波羅蜜，以無所有故；十一者、般若能滅有相心，無分別，菩薩應修慧波羅蜜，以無相故；十二者、般若能成無愿心無求樂，菩薩應修慧波羅蜜，以過三界故。善男子！是名菩薩十二種修行般若波羅蜜得大利益。
爾時，世尊即以偈頌贊嘆般若波羅蜜，而說偈言：
究竟斷有種，安隱入涅盤，諸波羅蜜中，智慧最第一。
譬如世間燈，能破一切闇，亦如高幢火，世間最勝觀。
一切諸如來，出離諸有流，降伏四魔眾，智慧為猛將。
諸佛子若欲，自利利眾生，常當勤修行，般若波羅蜜。
譬如犁耕地，能除諸荒穢，智滅疑侵惱他，生貪來世報，錢財資五家。
若不修慈悲，能行瞋害心，雖行諸善行，死入於泥犁。
大王汝今當，應舍瞋恚癡，常慈念眾生，莫行諸怒害。
王當舍邪見，堅固正見心，常持清凈法，天中受樂身。
比丘修梵行，汝當常供養，是故舍惡道，受樂於天上。
爾時，大薩遮尼乾子問訊王已，為嚴熾王說不放逸十善業道相應法已，默然而住。