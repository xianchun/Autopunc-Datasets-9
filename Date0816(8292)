聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法。修行一法，廣布一法已，便得神通，諸行寂靜，得沙門果，至泥洹界。云何為一法？所謂無放逸行。云何為無放逸行？所謂護心也。云何護心？於是，比丘！常守護心有漏、有漏法。當彼守護心有漏、有漏法，於有漏法便得悅豫，亦有信樂，住不移易，恒專其意，自力勸勉。
如是，比丘！彼無放逸行，恒自謹慎。未生欲漏便不生；已生欲漏便能使滅；未生有漏便不生；已生有漏便能使滅；未生無明漏便不生；已生無明漏便能使滅。比丘於彼無放逸行，閑靜一處，恒自覺知而自游戲，欲漏心便得解脫，有漏心、無明漏心便得解脫。已得解脫，便得解脫智：生死已盡，梵行已立，所作已辦，更不復受有，如實知之。
爾時，世尊便說斯偈：
無憍甘露跡，放逸是死徑；
是死。
是故，諸比丘！當念修行無放逸行。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法。修行一法，廣布一法已，便得神通，諸行寂靜，得沙門果，至泥洹處。云何為一法？謂無放逸行於諸善法。云何無放逸行？所謂不觸嬈一切眾生，不害一切眾生，不惱一切眾生，是謂無放逸行。
彼云何名善法？所謂賢圣八道品：等見、等方便、等語、等行、等命、等治、等念、等定，是謂善法。
爾時，世尊便說偈曰：
施一切眾生，不如法施人；
雖施眾生福，一人法施勝。
是故，諸比丘！當修行善法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當云何觀檀越施主？
爾時，諸比丘白世尊曰：世尊是諸法之王，唯愿世尊與諸比丘而說此義，聞已盡當奉持！
爾時，世尊告諸比丘：諦聽！諦聽！善思念之，我當與汝分別其義。
對曰：如是，世尊！爾時，諸比丘從佛受教。
世尊告曰：檀越施主當恭敬如子孝順父母，養之、侍之，長益五陰，於閻浮利地現種種義。觀檀越主能成人戒、聞、三昧、智慧。諸比丘多所饒益，於三寶中無所罣礙，能施卿等衣被、飲食、牀
榻、臥具、病瘦醫藥。是故，諸比丘！當有慈心於檀越所，小恩常不忘，況復大者！恒以慈心向彼檀越，說身、口、意清凈之行，不可稱量，亦無有限。身行慈，口行慈，意行慈，使彼檀越所施之物，終不唐捐，獲其大果，成大福佑，有大名稱，流聞世間，甘露法味。如是，諸比丘！當作是學！
爾時，世尊便說偈曰：
施以成大財，所愿亦成就；
王及諸賊盜，不能侵彼物。
施以得王位，紹繼轉輪處；
七寶具足成，本施之所致。
布施成天身，首著雜寶冠；
與諸妓女游，本施之果報。
施得天帝釋，天王威力盛；
千眼莊嚴形，本施之果報。
布施成佛道，三十二相具；
轉無上法輪，本施之果報。
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：檀越施主當云何承事供養精進持戒諸賢圣人？
爾時，諸比丘白世尊曰：世尊是諸法之王，唯愿世尊與諸比丘而說此義，聞已盡當奉持！
爾時，世尊告諸比丘：諦聽！諦聽！善思念之，我當與汝分別其義。
對曰：如是，世尊！爾時，諸比丘從佛受教。
世尊告曰：檀越施主承事供養精進持戒諸多聞者，猶如與迷者指示其路，糧食乏短而給施食，恐怖之人令無憂惱，驚畏者教令莫懼，無所歸者與作覆護，盲者作眼目，與病作醫王。猶如田家農夫修治田業，除去穢草，便能成就谷食。比丘常當除棄五盛陰病，求入無畏泥洹城中。如是，諸比丘！檀越施主承事供養精進持戒諸多聞者當施。
爾時，阿那邠持長者集在彼眾，爾時長者阿那邠持白世尊曰：如是，世尊！如是，如來！一切施主及與受者猶吉祥瓶，諸受施人如毗沙王，勸人行施如親父母，受施之人是後世良佑，一切施主及與受者猶如居士。
世尊告曰：如是，長者！如汝所言。
阿那邠持長者白世尊曰：自今已後，門不安守，亦不拒逆比丘、比丘尼、優婆塞、優婆斯，及諸行路乏糧食者。
爾時，阿那邠持長者白世尊曰：唯愿世尊及比丘眾受弟子請！爾時，世尊默然受長者請。
爾時，長者見世尊默然受請，卽
禮佛三匝，還歸所在，到舍已，卽
其夜辦具甘饌種種飯食，廣敷坐具，自白：時到，食具已辦，唯愿世尊愿時臨顧！
爾時，世尊將諸比丘眾，著衣持鉢，詣舍衛城，至長者家。到已，各自就座，諸比丘僧亦各隨次坐。
爾時，長者見佛、比丘眾坐定，手自斟酌，行種種飲食。已行種種飲食，各收鉢坐，更取卑*座，在如來前欲聽聞法。
爾時，長者白世尊言：善哉！如來！聽諸比丘隨所須物三衣、鉢
盂、鍼筒、尼師壇、衣裳、法澡罐，及余一切沙門雜物，盡聽弟子家取之。
爾時，世尊告諸比丘：汝等若須衣裳、鉢
器及尼師壇、法澡*罐，及余一切沙門雜物，聽使此取，勿足疑難，起想著心。
爾時，世尊與長者阿那邠持說微妙之法。說妙法已，便從坐起而去。當於爾時，阿那邠持復於四城門而廣惠施，第五市中，第六在家，須食與食，須漿與漿，須車乘、妓樂、香熏、瓔珞，悉皆與之。
爾時，世尊聞長者阿那邠持於四城門中廣作惠施，復於大市布施貧乏，復於家內布施無量。爾時，世尊告諸比丘：我弟子中第一優婆塞好喜布施，所謂須達長者是。
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，阿那邠持長者便往至世尊所，頭面禮世尊足，在一面坐。世尊告曰：云何，長者！貴家恒布施貧乏耶？
長者對曰：如是，世尊！恒布施貧乏。於四城門而廣布施，復在家中給與所須。世尊！我或時作是念：并欲布施野獸、飛鳥、豬、狗之屬。我亦無是念：此應與，此不應與。亦復無是念：此應與多，此應與少。我恒有是念：一切眾生皆由食而存其命，有食便存，無食便喪。
世尊告曰：善哉！善哉！長者！汝乃以菩薩心，專精一意而廣惠施。然此眾生由食得濟，無食便喪。長者！汝當獲大果，得大名稱，有大果報，聲徹十方，得甘露法味。所以然者，菩薩之處恒以平等心而以惠施，專精一意，念眾生類由食而存，有食便濟，無食便喪。是謂，長者！菩薩心所安處而廣惠施。
爾時，世尊便說偈曰：
悔心；
必當遇良友，得濟到彼岸。
是故，長者！當平等意而廣惠施。如是，長者！當作是學！
爾時，長者聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：如我今日審知眾生根原所趣，亦知布施之報。最後一摶之余，己不自食，惠施他人。爾時，不起憎嫉之心如毛發許。以此眾生不知施之果報，如我皆悉知之。施之果報，平等之報，心無有異。是故，眾生不能平等施而自墮落，恒有慳嫉之心，纏裹心意。
爾時，世尊便說偈曰：
眾生不自覺，如來之言教；
常當普惠施，專向真人所。
志性以清凈，所獲福倍多；
等共分其福，後得大果報。
所施今善哉！心向廣福田；
於此人間逝，必生於天上。
*已到彼善處，快樂自娛樂；
吉祥甚歡悅，一切無乏短。
以天威德業，玉女為營從；
平等之施報，故獲此福佑。
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：汝等莫畏福報，所以然者，此是受樂之應，甚可愛敬，所以名為福者，有此大報。汝等當畏無福，所以然者，此名苦之原本，愁憂苦惱不可稱記，無有愛樂，此名無福。比丘！昔我自念七年行慈心，復過七劫不來此世，復於七劫中生光音天，復於七劫生空梵天處為大梵天，無與等者統百千世界。三十六反為天帝釋形，無數世為轉輪王。是故，諸比丘！作福莫倦。所以然者，此名受樂之應，甚可愛敬，是謂名為福。汝等當畏無福，所以然者，苦之原本，愁憂苦惱不可稱記，此名無福。
爾時，世尊便說此偈：
快哉福報！所愿者得；
速至滅盡，到無為處。
正使億數，天魔波旬，
亦不能嬈，為福業者。
彼恒自求，賢圣之道，
便盡除苦，後無有憂。
是故，諸比丘！為福莫厭。是故，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：若有承順一法，不離一法，魔波旬不能得其便，亦不能來觸嬈人。云何為一法？謂功德福業。所以然者，自憶往昔在道樹下，與諸菩薩集在一處，弊魔波旬將諸兵眾數千萬億，種種形貌，獸頭人身不可稱計，天、龍、鬼神、阿須倫、迦留羅、摩休勒等，皆來云集。
時，魔波旬而語我言：沙門速投于地！佛以福德大力，降伏魔怨，諸塵垢消，無有諸穢，便成無上正真道。諸比丘！當觀此義，其有比丘功德具足者，弊魔波旬不能得其便，壞其功德。
爾時，世尊便說此偈：
有福快樂，無福者苦；
今世後世，為福受樂。
是故，諸比丘！為福莫*倦。
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：若有比丘修行一法，便不能壞敗惡趣。一為趣善，一為趣泥洹。云何修行一法，不能壞敗惡趣？所謂心無篤信，是謂修此一法不壞敗惡趣。云何修行一法趣善處者？所謂心行篤信，是謂修此一法得趣善處。云何修行一法得至泥洹？所謂恒專心念，是謂修行此法得至泥洹。是故，諸比丘！專精心意，念諸善本。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：若有一人出現於世，此眾生類便增壽益算，顏色光潤，氣力熾盛，快樂無極，音聲和雅。云何為一人？所謂如來、至真、等正覺。此謂一人出現於世，此眾生類便增壽益算，顏色光潤，氣力熾盛，快樂無極，音聲和雅。是故，諸比丘！常當專精一心念佛。如是，諸比丘！當作是學！
爾時，諸比丘聞佛所說，歡喜奉行！
無慢二念檀，二施慳無厭，
施福魔波旬，惡趣及一人。
