三、辨謬立二頓修成有異之失。文為三：初問；次答；三、喻。又復不識見思先落似位之意等者，釋伏疑也。既破清涼空觀先成，復恐清涼執於見思先落之說。何者？彼應救云：空觀若乃不先成者，冶鐵作器，見思前去，如何消之？故今斥云：不識見思先落意也。若先成者，何名似即？既云似即，豈非三觀圓觀三諦相似發現？故知若云空觀先成，但是證於真諦而已，則無三諦相似發現，與四念處正慧觀於無明之說敵體相反。方成邪說者，方猶乃也。
四、辨謬據玄文八教，立二頓之失。文為三：初問。次答。清涼雖背天臺，承於賢首，而華嚴疏鈔猶尚執云：大師判教，本意如是。故知清涼執見仍存也。三、喻。又為三：初、總斥。次一者下，別破。文為七：初、破不識教名之妨，即是破其不識化儀四教中頓教之名也。別立一頓者，此舉清涼所答之辭也。乃是華嚴等者，即是荊谿曉喻之語也。言頓部者，約化儀四教判華嚴即是第一頓教。從部、時、味等，立頓教之名也。從部在初，則佛先說天；從時在初，則日出先照；從味在初，則牛先出乳。部是約法，時、味從喻。今既明於從部約法，則時、味等約喻可知。
部仍兼別者，約化法四教釋華嚴，即是別、圓兩教也。圓為能兼，別為所兼，據義應云：部中之圓，仍兼於別。圓既兼於別教一麤，是故圓教獨顯不成，不得妙名，良由於此。華嚴既爾，方等、般若準而思之。
然清涼以賢首五教和會天臺四教云：初愚法小乘教，即三藏教；次大乘始教，即通教；三、大乘終教，即別教。五、大乘圓教即天臺圓教。天臺所以不立頓教者，以四教中皆有絕言故也。今乃開者，頓顯絕言，別為一類，即順禪宗也。又云：五教大同，天臺但加頓教耳。
今問清涼：既以賢首圓教會同天臺圓教，是則四教中，圓教之外更無於圓矣，何故又卻別立頓頓邪？既背天臺，復違賢首，師資無歸，稟承何在？
清涼又斥天臺判於華嚴兼別，圓融、行布各得一邊，失華嚴意。
今問清涼：天臺判於華嚴兼別，其意非失，汝自不解，推過於師耳。圓融、行布二義元分，經文炳然，于何不見？輒云善財參諸知識，唯解一法，未知諸行，謂之謙己而推他勝。若其然者，普賢、彌勒何不謙己而推他勝邪？
清涼又謂：行布差別，乃是圓融之行布耳。
今問清涼：行布、圓融，一邪？異邪？一則圓融之外，無復行布矣；異則何謂圓融之行布邪？既乃圓融，何有行布？夫圓融者，融於何法而存行布邪？若存行布，豈成圓融邪？所言天臺四教之中皆有絕言，故不立頓教者，此又大錯。何者？四教之中，絕言之理，義該大小、真中、權實，而賢首頓教自是大乘，何得會同四教各有絕，具用四者，即彈偏折小，嘆大褒圓也。折小如維摩經弟子品，彈偏如，嘆大如，褒圓如稱嘆文殊及維摩等。又用折不同：有用三教，如訶目連，即嘆大也；有用圓教，如訶身子，即褒圓也。般若洮汰亦如三種法輪殊乖承稟，大師稱為頓乳，其以根本為名。大師以三味為枝條，其亦以醍醐為歸本。今問：凡言根本，即曰能生，能生始成，後攝歸本，本卻非始，二言相乖。枝本者，鹿苑可爾，二酥如何？若二酥圓別是枝，華嚴豈可成本？若爾，乃成會本歸本，或即會枝歸枝。若法華不關華嚴，則令二本永異，何得名為會末歸本？況法華部內無入華嚴之文，但有入佛知見之說。況涅盤終極，五味明文，本師所師，舊章須改。若依舊立，師資不成，伏膺之說靡施，頂戴之言奚寄？
清涼觀師朋附嘉祥舊立三輪，乃釋法華於一佛乘，分別說三。云一佛乘者，即華嚴經也；會三歸一，即攝末歸本也。始見我身，聞我所說，即皆信受，入如來慧，即指華嚴為根本也。除先修習學小乘者，我今亦令得聞是經，入如來慧，即攝末歸本也，是經即法華也。法華攝於余經歸華嚴也。故天臺指為乳教，乳是酪等諸味之本故也。請以文句記中斥嘉祥之文，破清涼之謬。
今問清涼：嘉祥舊立若乃無失，何以歸心？悲夫！清涼拾失為得，謬有阿附，譬之皮尚不存，毛將安立？亦如攀枯求力，以至人杌。今文且置同邊不殊，但舉兼帶異邊而說，是故謂之跡門尚殊。以法華前雖有圓教，以兼帶故，獨顯不成，是故不得稱之為妙。今經跡門純一無雜，舍諸方便，獨得妙名，是則跡門與法華前顯實雖同，純雜則異。跡門尚自與前有殊，本門安可與前參濫？是故謂之本門永異也。
五、破不識頓名之妨。
問：此與初破不識教名如何區辨？
答：初但破於不識化儀四教之中頓教之名，今此所破不識頓名，則兼教行及以化儀、化法等別，故云若將判味兼帶之頓以斥獨顯等也。法華雖超八教之表，然亦屬於四教最後之圓所攝故也。是故舊題圓頓止觀者，輔行云：此之一部，前後三本。其第一本二十卷成，并第二本十卷成者，首并題為圓頓者，是為異偏小及不定故。其第三本題為摩訶，即今所承。
若從味立稱，則頓異於圓者，即化儀初頓異於化法最後之圓也。且化儀之頓尚不可濫諸部之中化法之圓，而輒斥於法華獨顯純妙之圓，豈不誤哉？
六、破違拒本宗之妨。贊字恐誤，應作贊字。贊者，稱美也。抑實等者，抑於法華純妙之實，揚於華嚴兼麤之權。毀抑招愆，有何利益？
七、破違文背義之妨。經云：已說等者，文句云：初嘆法者，已、今、當說，此經為最。有師解：已是般若，當是涅盤。法華之前，小大相隔；法華之後，已得會同。此經正是會三之始，歸一之初，故言第一。經嘆法華在已、今、當外，此師闕一節。今初言已者，大品已上漸頓諸說也。今者，同一座席，謂無量義經也。當者，謂涅盤也。大品等漸頓皆帶方便，取信為易。今無量義一生無量，無量未還一，是亦易信。今法華論法，則一切差別融通歸一法；論人，則師弟本跡俱皆久遠。二門悉與昔反，難信難解。當鋒難事，法華已說，涅盤在後，則易可信也。且已說既是漸頓，而清涼將已說易信華嚴之頓，名為頓頓，超勝法華純妙第一，難信難解，是則已說易信卻成第一難解，何關法華最為第一難信解邪？豈非固欲貶挫妙教乎？
荊谿今文作此斥已，清涼又於華嚴疏鈔救云：若依難信難解說，將已設該於華嚴，若比法華，亦為易信。始成正覺，便說一極上根所受，不對昔權，故比法華成易信耳。
今問：若爾，易信非第一，卻得為頓頓，難信最第一，何得名漸圓？對面違佛經，是可大哀也！
三、如此下，反質清涼自衒頓頓之說唯我獨知。今破獨知，略有七妨，是故識者聞於清涼獨知頓頓，咸皆塞耳。
五、辨謬解從漸開四之失。文為三：初問；次答；三、喻。言喻四者，四字誤也，應作曰字。余文可見。
六、辨謬判法華為漸頓之失。文為三：初問；次答；三、喻。文為四：初總斥不曉。次玄文下，正申玄文。又為二：初總敘玄文，此中存略。彼妙玄中明秘密，後具云：但可智知，不可言辨。雖復甚多，亦不出漸、頓、不定、秘密。今法華是顯露，非秘密；是漸頓，非漸漸妙玄前文明第五時云：日光普照，高下悉均，小音、微善，皆成佛道。具如今經。若約法被緣，名漸圓教。若約說次第，名醍醐味相。乃至下文云：會小歸大是漸頓泯合等。釋簽云：漸圓教者，此文語略，具足應云鹿苑漸後，會漸歸道損生文後復有八界塵數，初始發心，既未游漸，此即頓人，豈從數千二乘之人及鈍根菩薩而判妙教？況兩門得益，數倍余經，何不推尋經之本文：正直舍方便，但說無上道；無二亦無三，除佛方便說；已、今、當說，最為第一；不聞此經，不名善行；菩薩之道，開方便門，示真實相；各賜諸子，等一大車；草木皆依一地一雨。如是等文，不可具述，何不凭茲判為頓教邪？
次況復下，約現在滅後總判，由是而知，不可但約五百、二千二乘之人判茲純妙之經名為漸頓者矣。
華嚴經眾下，三、判華嚴不及法華。新華嚴經第八十卷，普賢以偈頌佛德云：佛智廣觀復有六十四，合五百一十二。輔行解釋具如前引。次不見下，結斥謬解之失。
四、破僻解發心文末三一結成之文，為二：初正申文意，又為二：初明三一結文有無不定。
如六即文，六文皆一者，輔行又云：如六即中，理及名字皆止觀結。然止觀中，理及名字、觀行、相似則有結文，分真、究竟但有會於異名之文，而無結文。由是而知，今云六即六文皆一及輔行云理及名字皆止觀結，俱恐誤也。
如前所引者，即前所傳部別例中云：故用三一收束結撮也。又恐指於上文所引安心文末三一之文，是故謂之如前所引也。故輔行云：空、假、中三，不異頓、漸、不定之三。又云：只約不可思議一中之三，以為三番，三中之一以為一心，三一共論亦有五百一十二也。
如常行等者，應云如常坐等也。又恐常坐意止觀中，系緣是止，一念是觀，亦是結文，所以且云如常行等，其實須云常坐等也。
次又若下，明三一結文不出通別，通別之義亦如所傳部別例中具足引之。始從三藏，終至圓頓，皆悉有於漸、頓、不定。
具如第三偏圓文中者，偏圓文中自有五科，第四、漸頓文中先明四種止觀，入圓不定即是四教，各論理、教、行、證四種發毒之義。次乃明於四種止觀當分圓漸，又引大經四種五味，證於四教當分圓漸；復引大經置毒乳中，遍於五味，皆能殺人，以證不定，然後結云：今約漸頓作如此料簡。輔行云：四教各以因位為漸，各以極果名之為圓。
及玄文第十等者，藏等不同，名之為別，頓等遍該，名之為通，即是頓、漸、不定三種通於一化始終故也。既通一代，豈隔四教？是故四教皆有頓等，故釋簽云：此三種義，若教若觀，該通一化，語頓則始終俱有，語漸又三種不同，不定復寄諸門，涉於四教。
此第一文不歷四教，一一三結等者，即此止觀第一、發心文中不歷四教之別，一一通用三種結之，但總以四教共為三結，以三對一，三復為別，一則是通，故止觀云：如是等種種，還以三止觀結之。又以一止觀結發菩提心是觀，邪僻心息是止。故上文云：又若俱用三一結者，只是通別不同。所以知於總以四教共為三結者，以上文所明感應四悉、四隨等，皆通四教，是故用於三止觀結，乃是總以四教共為三結，不分教。教各有頓、漸、不定之殊，是故與下偏圓文異也。以三對一，三既名別，故知一種則是於通。通謂通三，別謂各別，通別即是總別故也。
人意知圓，是故相即，麤心若息，還依頓觀。
方等雖四，三不入實者，別教須簡初、中、後心教證之異，故金錍云：即具唯圓及別後位。
漸中開四，不殊方等者，漸教既有三，故方等中四但是漸中之所收耳。
涅盤圓伊者，圓妙三德，秘密之藏，猶如伊字三點故也。復有一行者，即如來之行也。三點一行，諸文盛說，此不煩示。既謂涅盤亦是漸圓，故三點等，無用徒設矣。
十五、辨謬判涅盤四教有不入圓常之失。文為三：初問；次答；三、喻。捃居運切者，拾也。拾者，收斂也。法華似秋成大獲，涅盤如捃拾余殘。十仙者，十仙，外道也：一、闍提首那；二、婆私吒；三、先尼；四、迦葉；五、富那；六、凈梵志；七、犢子梵志；八、納衣梵志；九、弘廣；十、須跋陀羅。
三修者，有邪三修，即外道所計常、樂、我也；有劣三修，即小乘所證無常、苦、無我也；有勝三修，即大涅盤常、樂、我也。今即大涅盤常、樂、我勝三修耳。勝劣但言於三，不言凈不凈者，釋簽云：勝劣相對，成於六味，故略不說凈不凈耳。
言初後者，涅盤初明常、樂及我勝三修義，後明十仙得入真實。若後十仙不入，而初三修豈聞？是則初、後俱無入實，中間寧得入真實邪？
世尊何故為其說常等者，闍提首那以因果是無常為難，佛即問云：汝性常邪？是無常乎？
首那答云：我性是常。
佛問：是性能作一切內外法之因邪？
答言：如是。
佛問：云何作因？
答言：從性生大，從大生慢，乃至二十五法。
佛問：是大等法常邪？無常邪？
答言：我法性常，大等諸法悉是無常。
佛問：如汝法中，因常，果無常；然我法中，因雖無常，而果是常，有何等過邪？
乃至陳如色常等者，此對告陳如，先明色是無常，因滅是色，獲得解脫常住之色，受、想、行、識亦復如是，次明破於十仙外道。今既先明破於十仙，得入於常，是故次文方明陳如色常等也，故知乃至之言即是以後牒初之辭耳。
余諸外道，大意皆爾者，如破第二、婆私吒中，彼乃問云：如來為我說常、無常，云何為常？云何無常？
佛言：善男子！色是無常，解脫色常，乃至識是無常，解脫識常。
彼答佛言：世尊！我今已知常、無常法。
十仙外道初二既爾，乃至第十準例可知。是故世尊為須跋說真實之想名為法界，名畢竟智、第一義諦、第一義空。且法界、第一義諦等，豈異圓常邪？豈華嚴中所談法門超異於此邪？若據清涼之意，猶故謂之不及華嚴。何以知之？以清涼云：凈名但顯作用不思議解脫，蓋是一分之義，未顯法界融通不思議，故不同於華嚴也。清涼既謂凈名解脫與華嚴異，豈可不執涅盤法界與華嚴異？嗚呼！清涼作此茍且優劣諸經，則令無智之人於諸經起慢矣，此義不可信也。仲尼尚云：詩三百，一言以蔽之。學佛之人何得以一分、多分抑揚諸教乎？天子一言，可非勑邪？
十六、辨謬判止觀多種譬文為漸圓之失。文為三：初問。次答。㲉，苦角切，鳥卵也，或作寇音，恐非。何者？爾雅云：生脯鷇苦候切，注云：鳥子須母食之。，生噣音啄雛任俱切。注云：能自食。。三、喻。文為二：初總斥二失。次別破兩非。文為二：初破不曉喻旨，但約少分等者，涅盤第五云：面貌端正如盛滿月，白象鮮潔猶如雪山，滿月不可即同於面，雪山不可即是白如丸，觀行如燒，諸法頓發，名具眾氣。大品、法華云云。大經意者，理具諸法，如海水也。修觀行者，如在浴也。行攝一切，名為已用。有人云：余地不及遍雨，唯嗅而隔余香，搗和不如本具，一切不如即是，海具不如河具。當知此人不曉喻旨。夫立喻者，皆約現事，故引極愿聞誠證。第二本中闕此問也，故第二本商略文云：略引佛經，粗彰圓意。故知商略不異引證，故再治定沒商略名，回為引證。若將前本商略等名，次第屬對，治定本文，則使止觀明靜等文便為徒設，況將商略以對祖承，深為未可，是故須廢舊章次第。今再治定加通序者，欲類結集傳述所聞法體等五，故不同舊商略居初。
二十、重徵謬判祖承以為商略之失。文為三：初問；次答；三、喻。儻更等者，既將祖承以為商略，或問：祖承為是何文？儻或更答指後辨差，是則從始至終重重皆是妄說耳。
二十一、辨謬立二頓具法不同之失。文為三；初問。次答。金錍破云：子尚不知煩惱心遍，安能了知生死色遍？色何以遍？色即心故。何者？依報共造，正報別造，豈信共遍，不信別遍邪？
問：清涼若信三處具法，莫是清涼元立無情有正因佛性邪？又復清涼既信心具，荊谿何得又將心具而立無情有佛性理？復斥清涼不知有情心性遍具邪？
答：只為清涼不知心具便是無情有佛性理，是故荊谿還將有情心性遍具以斥之耳。所以謂之故達唯心，了體具者，焉有異同？信唯心具，復疑有無，則疑己心之有無也。謬效傳習無情之言，反難己宗唯心之教。且如心具一切諸法，不隔草木，何得信於唯心具法，而執瓦石草木非性？豈瓦石草木不是唯心具邪？故知清涼不閑佛性進否、教部權實，致令自語矛盾相違，所以荊谿因其所執，仍以破之，使邪說冰融，正涂不壅耳。吾宗後學宜熟詳之，不可失於荊谿破立之元意也。
三、喻。文為二：初破謬立頓頓三處具法。文為二：初破謬用漸圓為頓頓，又為二：初總定。次何者下，釋出。文為三：初明四教中圓三處具法。奚者，何也。嘗者，曾也。清涼以四教中圓為漸圓，而四教中圓既明三處具法，豈非卻用漸圓為頓頓邪？漸圓既成頓頓，而輒分於兩頓具法之殊，豈非大謬乎？次引念處圓文證成唯識證於心具，唯色證於有情色具及依報色具。既云非但唯識，亦乃唯色，豈非三處具法乎？孤山但約心具釋之，此與清涼所立漸頓心具何異？嗚呼！清涼尚知三處具法，而孤山但論心具一處，可不悲哉！凈名疏云：一切法趣色，即是色中具十界法，如如意珠具一切寶。宜熟思之，無謂心具色不具也。三、結示三處具法，正是四教中圓。
今謬判下，次結斥謬判之失。胸者，膺也。襟者，領也。胸襟之義，出乎自己師心謬立，無教可以準憑故也。
又漸圓下，次破謬立漸頓心具，余二則無。文為二：初正破，又為二：初破心具，又為二：初以心具不隔於色破；色攝入心下，次以色心相即破。若別教下，次破色不具。以清涼云余二則無，即是計於色不具也。故今破云：何獨色邪？以別人初心，色心皆不具，何得獨執云余二色不具？別人初心者，以別人後心即具，與圓同故，但舉初心耳。
漸頓回互下，次結斥謬判之失。前既破於謬用漸頓以成頓頓，今又破於心具隔於色具，是則清涼所立頓頓三處具法，漸頓心具，余二則無，乃成漸頓回惑差互，無有定準矣。冥者，暗也。
二十二、辨謬立二頓初心用觀同異之失。文為三：初問；次答；三、喻。言三處、五處者，一、指玄文八教；二、指玄文第一結教相；三、指法華中諸聲聞從小來等。此即三處也。一、指止觀第七破神通；二、指大意在一頓；三、指今依經更明圓頓；四、指安心文末；五、指第一結發心文。此即五處也。
二十三、辨謬判一心三觀與三觀一心以為空假，更加雙非以對中觀之失。文為三：初問。次答。三、喻，文為二：初通示觀法大旨，又為二心敘意總標。格者，定也，量也。
次隨釋三意。文為三：初明對境成觀。次明覆芳福切，反覆也。輔行中作復踈字。
疏平聲，通也。收束。止觀云：非三而三，三而不三，非合非散，而合而散，非非合非非散，不可一異而一異。輔行云：非三而三下，復疏三諦，還成三諦。非三而三，假也；三而不三，空也；亦應更云非三非不三，中也。文無者，略耳。非合非散，中道雙非也。而合即空也，而散即假也。非非合非非散，非上雙非，即雙照也。先明雙非，復明雙照。二文中間論二諦者，以此圓文無前無後故也。不可一異，即中也；而一，空也；而異，假也。如此三諦，在於根塵如來藏者，即當假也。豈如來藏而無佛性？聞此圓頓，不宗重者，良由近代習大乘者雜濫故也。況像末，何故存於歷別行布，二乘在座，如聾如瞽？
三、會竟下，反斥相違。會竟即是法華開顯，是故謂之還歸法華。若其然者，絕待頓頓卻屬法華，何故判之云非頓頓邪？
二十六、重徵謬判法華唯有相待之失。文為三：初問。彼判法華但是漸頓，名為相待，故今問云：豈有不會而無絕待邪？次答。三、喻。但得待前之言者，以彼但云對前稱待故也，斯乃但得待前諸麤之言耳。此且與而言之，故云但得待前之言。若奪而言之，還是未得待前之意。若其已得，何故謬判華嚴為頓頓絕待邪？故云終成不曉所待之名，乃至云還負己宗等也。負者，忘也，背也。
二十七、以觀例教重難謬分相待、絕待之失。文為三：初問。準所詮之義，用能詮之文，故云準義用文也。因何對昔而分二涂者，徵前謬判法華為漸頓，華嚴為頓頓也。又以法華為不會，乃將華嚴為絕待者，徵前謬判法華為不會也。次答。三、喻。其虛立二觀者，虛者，偽也，妄也。教既但一，觀何得二？故知其乃虛立二觀，謬以絕待為華嚴也。一觀無文者，無教文可準也。據下破於無教立觀以消今文，亦應可解。何者？若以華嚴為頓頓之觀，則漸頓一觀無文；若以法華為漸頓之觀，則頓頓一觀無文，故但總云一觀無文也。
二十八、辨無教謬立觀行之失。文為三：初問。以清涼云觀二教一，則是一觀無教可憑，故今乃問：無教如何立於觀行？次答。三、喻。文皆可解。
二十九、辨謬立頓頓觀相之失。文為三：初問；次答；三、喻。文亦可解。
三十、重辨謬立二頓自語相違之失。文為二：初引清涼不知法華六根清凈乃是見、思先落，遂乃謬說但云清凈，不云先斷。次喻，應云法華意根清凈。言無漏者，如前所辨。言因果者，釋簽但云初、後、中間，是則發心習因為初，習果為中。長別苦海既是報果，是則初中習因、習果皆是報因，是故兩經因果有殊。因果雖殊，其義無別，所以仁王發心別苦，非無中間六根清凈；法華六根清凈，非無發心長別。清涼不見義理是同，便乃從於兩經之文而分漸頓、頓頓二別，深不可也。
三十一、辨謬判一部止觀為兩頓之失。文為二：初引。次喻，文為四：初以廣、略相違斥。又第五下，次以解行相違斥。如何以解為頓頓者，且約大意一章而斥之。耳目能導足，以譬止解；足能達目，以譬止行。膏者，脂也。膏堪續明，以譬觀行；明能然膏，以譬觀解。今目視東而足履西，脂膏於南而明於北，乃是斥其違於止觀解行也。三、又若下，泛舉諸文不同，斥清涼不知止觀。下文雖有四教、八教、思議、不思議、相待、絕待等，皆為顯於圓頓一實，故今泛舉諸文不同以斥之耳。文既下，四、結斥。
三十二、辨謬立兩頓修觀難分之失。文為二：初引。次喻，文為二：初正明今意，初入無生，即須依教，教必顯示理事始終，何得謂之大難分別？況復前五大章生解以導方便，五科行始，何得謂之大難分別？若不分別，如何生解？若不生解，如何進行？
次既云下，斥彼謬說。文為二：初牒計正斥。既無教目區判淺深，則同暗證，生增上慢，不達無生真證之法，謬說即名，何異怪鼠作唧唧聲，唧聲無旨；濫擬生死即是涅盤，亦如怪鳥作空空聲，豈得濫同重空三昧？
謂空空三昧無相，無相三昧無作，無作三昧空是圣法。復修於空，擊前圣法，故名為重。
而宣入證之言等者，自說已入圣位，證於妙道，乃令他人生於圣想而歸敬也。忽令領納說實句，墜於過人者，墜者，墜也，落也。妄對人趣稱過人法，前人知解，犯重；人不知者，犯蘭若。云天龍等來供養我，欲向此說，乃向彼說等，皆重。自言是佛、天人師等，犯蘭若。對不能變形畜生說過人法者，犯吉；不犯者，增上慢及業報得，或笑說、疾說、屏說、欲說、此錯說彼等是也。前人知解者，即是令其領納說實也。犯重者，即是墜於過人也。
實得記尚招愆者，愆者，過也。實得道而向白衣說過人法，言我見是，我知是等，犯提。違想，故當重釁者，釁者，罪也，瑕釁也。即對人趣稱過人法，前人知解，犯重也。實得圣道，向白衣說，尚招提愆，違於情想，妄稱過人，故當重釁。謂證真如，大妄居首，即此故也。
次又若下，縱破實得。他實未得，今且縱之，故云又若也。於中為二：初約假名五品定之。言假名者，即名字位也。名字虛解，未有實得，故名為假。故止觀云：假名位中也。與他何異者，孰非名字所收，是故與他不異也。若五品位，便同大師者，天臺大師靈山親承，大蘇妙悟，入定降魔，位居圓教外凡五品。而汝若乃謂得五品，是則便同天臺大師。然汝實未同於天臺智者大師，若云同者，何錯解止觀之法？以此言實不同也。次予實下，謙己誡他。予實不裁者，謙己也。愿不欺圣，無違自心者，誡他也。予者，我也，荊谿自謂也。予實不裁者，謂我實不能裁斷度量汝之所說，入觀得知，證者自了也。言自入觀，得知證了，乃是欺圣，違於自心。愿不欺圣，無違自心，即是誡他勿妄說於須自入觀方乃得知，證者自了也。
三十三、辨謬用章安十二部。觀心空、假、中，能發三智，名授記。觀心即假空亦空，名不重頌。觀心空、假、中，非前思後覺，名無問自說。觀心緣生，如物生滅，即空、假、中，名譬喻。觀心始末即空、假、中，名本事。觀心十界地獄乃至諸佛本生即空、假、中，名本生。觀心空、假、中，防非止惡，名因緣。觀心空、假、中，橫豎無不周遍，名方廣。觀心空、假、中，非世所有，名未曾有。觀心何故空？從緣生故。何故假？但名字故。何故中？非二邊故，名論義。已上略撮文之大綱耳。
次喻。文為二：初通示今家觀法，又為二：初總示。次別釋，文為三：初明從行觀。唯於萬境觀一心者，此如前文。又亦先了萬法唯心，方可觀心也。萬境雖殊，妙觀理等者，所觀萬境雖則有異，若能觀觀無非一心，所顯之理無非三諦也。如觀陰等，即其意也者，證於萬境雖殊，妙觀理等也。此觀正是從行而立，不因法相、事相而明，是故謂之從行觀也，故此正指摩訶止觀十境、十乘。
次明約法相觀，四諦、五行本是教門法相名數，但恐行人數他珍寶，於己無益，是故約之入一念心以為圓觀。文句記云：凡附文作觀，多分在圓。即此意也。不舍法相，別有觀行，是故名為約法相觀。約者，束也，攬也。亦名附法相觀也。故此正指玄義之中境妙四諦、行妙五行也。應知玄義非無托事，故釋簽云：托事附法云云。
三、明托事相觀。如王舍耆闍，空為涅盤城，此觀既淺，如見土木。如像法決疑云：或見此處山林、地土、沙石也。若體五陰舍即空，空為涅盤城，即通教也。若觀五陰舍，因滅是色，獲得常色，受、想、行、識亦復如是云云。若觀五陰即法性，法性無受、想、行、識，一切眾生即是涅盤云云。觀心山者，若觀色陰無知如山，識陰如靈，三陰如鷲。觀此靈鷲無常，即析觀也。即空，體觀也。觀靈即智性了因，智慧莊嚴也；鷲即聚集緣因，福德莊嚴也；山即法性正因，不動。三法名秘密藏。
文句記云：先解王舍中，初立觀境。言心王造舍者，識陰為王，造業諸心必有心所，今欲消王，且以善惡心王以對無記之舍，故云王造。此示觀解，異於他經，應知止觀十乘十境，下去皆爾。具如止觀，不可即具。約山作觀，亦先立觀境，正當觀陰，具如止觀第五去文。別圓觀中既云山即法性正因，余之二德準諸文說，故知此觀不同他見。所以又約山為觀者，山城雖殊，同是依報，是故約之以觀正報。又諸觀境不出五陰，今此山等約陰便故，以諸文中直云境智。亦應於此以辨二觀同異之相，方便正修簡境及心，并對前二以辨權實等，乃至四觀亦須開顯等。
托事既爾，附法彌然，是則托事、附法二觀皆須得於摩訶止觀，方便正修十境十乘，方可隨聞一句攝事以成理觀。此即不待觀境，方名修觀者也。
言不待者，現開玄義，正談法相，但須懸敘止觀方便正修之義，來此示之，決通觀道，即令行人修附法觀，不須更待講彼止觀。從行觀境，是故謂之不待觀境，方名修觀。若不爾者，文句托事山城之觀，記中何故令依止觀方便正修十境？孤山不解，乃云附法、托事二觀無十境十乘，不許人修之，所以乃所，顯實相米，亦是定慧用莊嚴法身也云云。普賢者，止觀云：今歷文修觀，六牙白象者，菩薩無漏六神通也。牙有利用，如通之捷疾。象有大力，表法身荷負。無漏無染，稱之為白云云。是則止觀非但明於從行之觀，亦乃示於托事之觀。況四三昧唯除常坐，不許誦經，故常行等，非無附法。且如修於法華三昧，誦經之時，於法相事而得開悟，豈非修於附法觀邪？
故十二部下，次別斥謬用之愆，又為二：初明章安十二部經觀法簡略未備。言寄事立名者，如前所謂托事興觀，義立觀心也。雖有三觀之名者，以十二部觀心之文但言即空、假、中故也。十境、十乘不列者，且如妙玄亦明十乘，釋簽尚云或辨十觀，列名而已，況十二部觀都不列之乎？
一部名下唯施一者，以十二部觀心之文，每一部經名目之下，唯施即空、假、中一句故也。然則清涼若以止觀方便正修十境、十乘，決通開拓十二部觀，以明修相，有何不可？可。但為清涼自在胸臆，謬判止觀十境、十乘以為漸頓，別用章安十二部觀以為頓頓，是荊谿作此斥之耳。故不可執此便謂妙玄、文句托事附法之觀不通人修，以記主令用止觀方便正修決開故也。
豈此一句下，次明大師境觀周足，以斥謬用之非。文為二：初斥謬用一句而棄十境、十乘。煩字，正作繁字。芿者，草不翦也，謂繁多、繁長也。次故知下，結斥謬用一句、兩句之失。一句、兩句者，略牒清涼用十二部觀也。余如前辨。
三十四、辨謬立漸圓觀但中非即實相之失。文為三：初問。次答。三、喻，文為二：初明今家正意。一家諸文皆說別教，名為但中，圓教乃是不但中耳。言但中者，教權故，但不具諸法；理實故，中體是覺性。而今文云實相但中，實即俱實。約教釋文，但中在別，良由於此。權即但權，恐指通教。但有中名，名為但中，故此但中及以實相俱名為權，修觀次第仍居後心。此約教道十向後心觀但中耳，不得濫於別向圓修融攝不二。以由別教回向位中含於多義，或在於假，或約但中，或約受接，或約圓修，是故應須細分四義云云。他謂漸圓觀於但中，乃是錯將四教中圓作別教說，故今破云：約教釋文，但中在別。四教中圓一切諸文，并皆初心圓三觀，奚嘗謂之觀於但中邪？
彼將此觀下，次斥謬分二頓無文之失。又為二：初正斥謬分。彼將此觀屬頓頓者，斥彼濫用四教中圓并皆初心圓修三觀以為頓頓也。故前喻云據此，答文卻用漸圓以為頓頓，即此故也。
別為圓人立但中者，斥彼錯將別教回向後心觀於但中，別為圓人立但中觀也。圓別回互，顛倒之甚，況復無憑，豈非胸臆乎？
唯煩惱下，次斥拾失為得。不住調伏等者，止觀云：復有行人，聞不住調伏、不住不調伏，怖畏二邊，深自競心。離此二法，是菩薩行。止觀引此句法次第，與經大同。
三十五、辨謬立但中非即實相，乃是但中之失。文為三：初問。次答。三、喻，文為四：初示名通大小；次初心下，正斥謬立。即是從初常觀涅盤者，即是釋論云：菩薩從初發心，常觀涅盤行道也。妙玄、文句并引此文證安樂行。三、若從下，正約教門分判。言小涅盤通別菩薩，偏是一往通涂說者，以別初心十住入空，與通真諦涅盤無異故也。若別論者，則不然矣。何者？通教七地即已辨地，恐墮涅盤，即是真諦。偏空涅盤如三惡道，即凈名經訶須菩提：其施汝者，不名福田；供養汝者，墮三惡道。如者，似也，同也。菩薩同於二乘滯空故也。此借凈名折挫之言，彼經挫其同於悲境，是故聲聞應供義偏，故止觀、輔行引大品經說：若入七地，已墮二乘，故為諸佛菩薩所訶。是故今云：通教菩薩至第七地，恐墮涅盤，如三惡道。既至七地，恐墮涅盤，沈空滯寂。故知出假不必在於七地，下根故在凡位，出假名上根也；斷見惑已，出假名中根也。別教初心但名真諦，仍不得立涅盤之名者，此約因果別而論之。十住入空，真諦在因，故不得立果上斷德涅盤之號。四、故知下、結斥無憑。
三十六、重辨謬立有觀但中涅盤之失。文為三：初問；次答；三、喻。不見少判等者，不見少判初心觀於但中，名為涅盤，而清涼云有者，灼然妄指也。
三十七、辨妄指諸文，立二頓之失。文為三：初問。次答。或字應作惑字。三、喻，文為二：初斥謬用大意等文，如前已破。次斥妄指章安涅盤疏文，自為四段：初對檢無文。次應是下，斥妄指之由。三、又大師下，舉大師諸文不載，以斥別引章安之文。豈可大師諸文判教都無其文，而章安輒立兩頓有斷、不斷之異邪？故知大師判教無文，不須更指章安之說也。四、況復下，結斥妄指立義不成。章安若乃有文則可，既乃無文，何得妄指？然涅盤玄明經用中具列四句，第四雖即謂之頓頓，仍指前文明經宗中復有一行是如來行，大般涅盤及常住等。清涼不知，妄立頓頓異於圓頓，故今斥云：況復行正是四教中圓。何得謬判斷與不斷而為兩頓乎？
三十八、辨數據八教以立二頓之失。文為二：初引次喻。彼準八教立於二頓，前文已斥，今但破其數數常云耳。彼既數數常云，今亦頻頻而斥耳。
三十九、辨謬立二頓同異混和之失。文為二：初引次喻。竅苦吊切者，穴也，空也。此非文意，應作撽字，謂旁擊也。故不可將此雖異而同，雖同而異，質難旁擊他人，不許漸圓即是頓頓也。
四十、辨謬判色香中道為漸頓之失。文為三：初問；次答；三、喻。止觀引華嚴，云：游心法界如虛空。又云：無明明者，即畢竟空。是舉空為言端，空即不空，亦即非空非不空。又云：一微塵中有大千經卷，心中具一切佛法。是舉有為言端。
有即不有，亦即非有非不有。又云：一色一香無非中道。是舉中為言端。即中而邊，即非邊非不邊，具足無減。勿守語害圓，誣罔圣意。
如此說者，方見舉一即三，非前非後也。而四明謂空、假、中三諦皆有十界三千世間依正之法，還合大師之意否？悲哉！不可救濟矣！
輔行云：文偏意圓，不應偏難。
勿守語等者，誡勸也。勿守偏語，以害圓融。玉篇云：加言曰誣，亦掩也，欺也。網義大同。言或具者，如涅盤明三德秘藏。或偏，即是言偏意圓也。自語相違者，止觀序中明圓頓止觀及大意中既乃皆云一色一香無非中道，而清涼前判大意為頓頓，今又判於色香中道為漸頓，豈非矛笑！
若言別教賢圣位不合生彼者，別教三賢伏而未斷，何得生彼實報之土？十地圣位破無明，生實報土者，證道同圓則非屬別，況約說教道，實無別人生，故別教賢圣不合生彼也。而判十地屬別者，牒清涼謬判十圣是別也。圓四十位俱破無明等者，既四十位俱破無明，因何乃將三賢是圓，而分十地之圣屬於別教人邪？
又約證道同圓，初地即是初住，住何須分於十地屬別？縱存約說教道，則十地已今文作以字，誤也。含兩教。何者？證道同圓，教道是別，是故亦無分開十地，屬於別義。故止觀第十云：若別、圓能破無明，直開苦道如實之法，從實法得實報，直於行有具足諸行，感得依正無有罣礙，根利福深，不同中下。若三賢、十圣住於果報，悉成就十二因緣，等覺余有一生因緣在。輔行云：若別、圓下，更明別、圓福勝前教。此即圣位不與前同，證道同圓，是故合說，仍隨教道，立本別名。若三賢下，證圣因位始終皆勝。是故前文明別教位但在行向，初地已上攝在此中三賢位內。以約證道同圓，初地即是初住，所以攝在三賢住果報位內。是故約證不分別圓之異，但語三賢十圣之位耳。
四十六、辨謬判法華自語相違之失。文為二：初問，又為二：初騰彼問；次舉彼答。次喻。文皆易見。
三、自此下，總結。文為二：初正結前文。雖則亦論教失，但是因於觀失，兼而言之耳。故今結云：略明觀失，教失不論也。次歸命下，明破立之意。故今立喻為曉彼疑，他非若遣，此是亦亡，其猶對華說空，空無名字，故歸命諸賢圣，愿舍是非之心也。然前但為建立所傳止觀妙行，以為無上涅盤之因，非順我心，固欲貶量抑挫他得以為失也。愿諸後德體此意焉！