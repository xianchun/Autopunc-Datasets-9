敕修清規入院云：至時鳴大鐘諸法器，大眾門迎。又云：新住持入院，諸法器一齊俱鳴。
忠曰：舊說以之為大開靜，非也。大開靜，但鳴廚前諸堂版而已，不鳴鐘鼓。如今入院接住持，則鐘、板、鼓一同鳴，故云諸法器也。
敕修清規維那云：十誦律云：以僧坊中無人知時打楗椎，
眾亂時，無人彈壓等，佛令立維那。
忠曰：須知叢林鳴器，維那掌之。
玄應經音義云：犍椎，直追切，經中或作犍遟。案梵本臂吒犍椎，臂吒此云打，犍椎此云所打之木，或檀或桐，此無正翻，以彼無鐘磬故也。但椎、稚相濫，所以為誤已久也。
釋氏要覽云：五分律云：隨有瓦木銅鐵鳴者，皆名犍稚。經音疏云：犍，虔音；稚，直利切，此云擊木聲。五分：比丘問：以何木作犍稚？佛言：除漆樹，余木鳴者，聽作。智論云：迦葉於須彌山頂撾銅犍稚。增一經云阿難升講堂擊犍稚者，此名如來信鼓也。今詳律，但是鐘、磬、石板、木板、木魚、砧槌，有聲能集眾者，皆名犍稚也。
業疏云：犍槌者，梵本聲論云犍巨寒切。
地，此云磬，亦曰鐘也，乃金石二物耳。故五分云：隨鳴者作之，意取聞聲來集，召僧法也。
行事鈔集僧通局篇云：出要律儀引聲論翻犍巨寒反。
音地。
此名磬也，亦名為鐘。資持記云：若諸律論，并作犍槌，或作犍椎，如字而呼，乃是梵言訛轉，唯獨聲論正其音耳，今須音槌為地。又羯磨疏中直云犍地，未見稚字呼為地也。後世無知，因茲一誤。至於鈔文前後以及一宗祖教，凡犍槌字，并改為稚，直呼為地。請尋古本寫鈔及大藏經律考之，方知其謬。但以稚、椎相濫，容致妄改，今須依律論并作犍槌。至呼召時，自從聲論。
或作椎亦爾，世有不識梵語，云是鐘之槌及砧槌等，此又不足議也。
若準尼鈔云：西傳云，時至應臂吒犍槌。臂吒，此云打；犍槌，此云所打之木，或用檀桐木等。彼無鐘磬，故多打木集人。此則與今全乖，不可和會，且依鈔疏，鐘磬翻之謂金石二物也。
應法師經音義，大同尼鈔。然祗桓圖中多明鐘磬，而云彼無者，或恐少耳。
音義又云：舊經云犍遲，亦梵言訛轉，宜作稚，直致反。
明知稚字不呼為地，此迷久矣，故為辨之。
正字通云：椎，俗作槌、鎚。
忠曰：元照意，須字从艸木之木，而其音地也。
大比丘三千威儀云：揵稚有五事：一者常會時；二者旦食時；三者晝飯時；四者暮投盤時；五者一切無常。復有七法：一者縣官；二者大火；三者大水；四者盜賊；五者會沙彌；六者會優婆塞；七者呼私兒。當復知十二時揵椎：常會時，先從小起，稍至大，大下擊二十，稍小二十一下，小小十下，復大三下；旦食大下八；晝食一通；投盤亦一通；無常者，隨視時；縣官、水火、盜賊亦隨時；會沙彌三下；會優婆塞二下；呼私兒一下。持一通，至比丘揵稚無後音。
教乘法數圖，五事七法：
七法易知，今略之。
一、常會時：
說四羯磨，講法等集，五十四下謂之一通。
二、旦食時：
八下，即小食時也。
三、晝食時：
同上一通，即中食時。
四、暮投盤時：
同上一通，如今昏鐘。投盤，疑是梵語。
五、無常：
多少隨時，謂人臨終聞鐘聲生善。
馬鳴菩薩傳云：比丘鳴揵椎，外道即問：今日何故打此木耶？
忠曰：禪剎鐘有三：大鐘、殿鐘、堂鐘也。大鐘者，號令闔山諸堂者。
敕修清規圣節云：鳴大鐘及僧堂前鐘集眾，列殿上，向佛排立。又云：大鐘，叢林號令資始也。曉擊則破長夜，警睡眠；暮擊則覺昏衢，疏冥昧。引杵宜緩，揚聲欲長，凡三通，各三十六下，總一百八下，起止三下稍緊。鳴鐘行者，想念偈云：愿此鐘聲超法界，鐵圍幽暗悉皆聞，聞塵清凈證圓通，一切眾生成正覺。仍稱觀世音菩薩名號，隨號扣擊，其利甚大。遇圣節、看經、上殿、下殿、三八念誦、佛誕成道涅盤、建散楞嚴會、諷經、齋粥過堂、人定時，各一十八下。如接送官員、住持、尊宿，不以數限，庫司主之。
行事鈔集僧通局篇云：增一阿含云阿難升講堂擊犍稚者，此是如來信鼓也。
續高僧傳釋智興傳云：亡者通夢其妻曰：不幸病死，生於地獄，賴蒙禪定寺僧智興鳴鐘，響震地獄，同受苦者一時解脫。有問興曰：何緣鳴鐘乃感斯應？興曰：余無他術。見付法藏傳罽膩吒王劍輪停事，及增一阿含鐘聲功德，敬遵此轍，苦力行之。鳴鐘之始，愿諸賢圣同入道場，然後三下；將欲長打，如先致敬，愿諸惡趣，聞此鐘聲，俱時離苦。如斯愿行，志常奉修，豈唯微誠，遂能遠感。眾服其言。
增壹阿含經曰：阿難即升講堂，手執揵椎，并作是說：我今擊此如來信鼓，諸有如來弟子眾者，盡當普集。爾時，復說此偈：降伏魔力怨，除結無有余，露地擊揵稚，比丘聞當集。諸欲聞法人，度流生死海，聞此妙響音，盡當云集此。
忠曰：大鐘一百八，昏曉鳴之。
敕修清規云：大鐘，曉擊則破長夜，警睡眠；暮擊則覺昏衢，疏冥昧。引杵宜緩，揚聲欲長，凡三通，各三十六下，總一百八下，起止三下稍緊。
禪苑清規云：打大鐘之法，先輕手擬鐘三下，慢十八聲，緊十八聲，三緊三慢，共一百八聲。
群談采余云：鐘聲，晨昏叩一百八聲者，一歲之義也。蓋年有十二月，有二十四氣，又有七十二候，正得此數。浙杭州歌曰：前發三十六，後發三十六，中發三十六聲急，通共一百八。越州歌曰：緊十八，緩十八，六遍湊成一百八。臺州歌曰：前擊七，後擊七，中間十八徐徐發，更兼臨後擊三聲，三通湊成一百八。
劉氏鴻書云：四季須知：五更鳴鐘，前十八緩，後十八急，緩急每三轉，共一百零八擊者，蓋應十二月與二十四氣、七十二候之數，亦按陰陽也。
忠曰：俗說佛寺朝暮百八鐘，醒百八煩惱睡，非也。天竺作相，本一百二十下，
見事鈔及資持記。
未聞百八下。其百八數，出中華世典所謂十二月、二十四氣、七十二候，合成百八。乃應知覺百八煩惱眠者，舉燭燕說也。
或曰：慈照相公時，命京師五山擊二十五點，其曉鐘先鳴九十下，遺十八下，及開靜時鳴之。
詳處。
未知何據也。
道宣撰釋門集僧軌度圖經云：念三寶，存五眾，眾各八輩，故以四十為差，三道乘之，則一百二十為節也。資持記引圖經注云：八輩，謂四果四向，三道謂三乘。
忠曰：佛殿鐘也。
敕修清規楞嚴會云：鳴大鐘、僧堂鐘、殿鐘，住持至佛前燒香。又云：殿鐘，住持朝暮行香時鳴七下。凡集眾上殿，必與僧堂鐘相應接擊之，知殿主之。
忠曰：僧堂前鐘，其制稍小，或單稱堂前鐘。
敕修清規請立僧首座云：堂司行者鳴僧堂鐘，大眾同送歸寮。又云：僧堂鐘，凡集眾則擊之。遇住持每赴眾入堂時，鳴七下。齋粥下堂時、放參時、旦望巡堂吃茶下床時，各三下。
住持或不赴堂，或在假則不鳴。
堂前念誦時，念佛一聲，輕鳴一下，末疊一下，堂司主之。
云門偃禪師錄云：師在僧堂前問僧：這個鐘子是什麼物作？無對。師云：你問我。僧便問，師云：衲僧作。代但打鐘一下云：摩訶般若波羅蜜。又云：眾僧堂前。
舊說曰：僧堂鐘，謂之集眾鐘。
敕修清規國忌云：至期，鳴僧堂鐘集眾。又云：僧堂鐘，凡集眾則擊之。
詳處。
首楞嚴經云：此只陀園中，食辦擊鼓，眾集撞鐘。
釋氏要覽云：犍稚，今詳律，但是鐘磬、石板、木板、木魚、砧槌，有聲能集眾者，皆名犍稚也。
禪苑清規念誦云：住持、知事以下，上間立，首座以下，下間立，維那斂鐘念誦。
校定清規新住持入院云：掛搭之法，斂僧堂前鐘，大眾先歸鉢位云云。又云：首座領大眾人事，送出庫堂門云云。又斂鐘，首座入寮，占西手，與住持人事。又云：行者斂鐘七下，住持歸位。
備用清規尊宿相訪云：若法眷尊長，即斂僧堂前鐘，隨至方丈人事。
忠曰：謂住持人法眷也。
宗門統要云：臺州幽棲道幽禪師，一日斂鐘上堂，大眾才集，乃問：什麼人打鐘？僧云：維那。師云：近前來。僧便近前，師遂打一掌，卻歸方丈。
忠曰：蓋是念誦斂鐘。
教誡律儀二時食法云：待斂鐘聲發，即如法夾巾把鉢，令匙柄向身。又云：入堂，未斂鐘聲，禮拜，且收坐具，上床坐。
解者曰：食時，初後各鳴云版。今斂鐘者，謂初云版也，或曰長板是也。
作相式云：先三下鐘，
撞鐘三下，大小食時俱用此鐘。
擊鼓三下。
撾板三通，少急打之。
三三連打，但後一緩打也。此時眾僧具儀入堂，至所坐處，放巾置鉢於床前席，各展坐具，三拜已，即上床坐。
擊鼓三通，少急打之。此時長老入堂，眾從座起。
撾板三通，極急打之。諸僧同時上床前席，各展坐具。
維那鳴槌，唱十佛名，眾僧隨唱，同禮佛名。禮已，收具上床而坐。
如來妙色身等。
次誦展鉢偈，開鉢行飯，次誦此食色香味等偈及作五觀、誦食偈等，次眾僧正食，食已行水，用盥漱口，次後唄，
處世界如虛空等。
次食竟偈，次云版。
一通急打，此時眾僧下坐出堂。
敕修清規念誦云：大板鳴，方歸圖位，住持入堂，供頭鳴堂前鐘七下。又云：每日二時赴堂，堂前鐘鳴，離位入堂，圣僧前左手上香。又云：都寺從圣僧後右出堂外，迎住持入堂，供頭緩鳴堂前鐘七下，送住持入位。又云：僧堂鐘，遇住持每赴眾入堂時，鳴七下。
解者曰：堂前七下鐘，此名斂鐘。齋粥二時，住持將自外堂入僧堂，稍到明樓邊時，正鳴之，
及入堂，少緊打。
與庫前下鉢鼓同時交鳴。其實九下，起盡二下疊鳴，此觸鐘而不與數，故言七下。斂，收也，以其緊撞之也。
忠曰：舊說緊鳴為斂義。
二十五點圖，亦以斂為緩反言。
撿韻書，斂字無緊急訓。但律家食前云版急鳴，此云斂鐘。
解者依之，以名於清規齋粥、住持入堂七下鐘。然清規卻有云：緩鳴堂前鐘七下者，
此引。
則緊打義不當也，不宜名斂鐘。仍知敕修清規但言堂前鐘七下，而不言斂鐘，固有以也。
忠按：行事鈔集僧通局篇說長打鐘法云：如是漸漸斂椎，漸穊漸小，乃至微末。
資持記：斂謂收聲。
由是觀之，長打鐘及漸斂收，乃緊其打，此云斂也。而今七下亦緊鳴，故例長打之斂聲，而亦云斂鐘乎？
忠曰：堂者，僧堂也。齋時大眾入僧堂時，鳴大鐘十八下，謂之入堂鐘。
一說十八鐘。住持入堂，如下文。
永平清規赴粥飯法云：粥時，開靜已後；齋時，三鼓已前，先於食位就坐。齋時，三鼓之後，鳴大鐘者報齋時也。城隍先齋鐘，山林先三鼓。此時若面壁打坐者，須轉身正面而坐。若在堂外者，即須息務洗手令凈，具威儀赴堂。次鳴板三會，大眾一時入堂。
已下詳說入堂法，恐繁不錄。
敕修清規法器章云：大鐘，齋粥過堂十八下。
薩婆多毘尼毘婆沙云：若僧祗食時，應作四種相：一、打揵椎；二、吹貝；三、打鼓；四、唱令，令界內聞知。此四種相必使有常限，不得或時打揵椎，或復打鼓，或復吹貝，令事相亂，無有定則，不成僧法。若不作四相而食僧祗食者，不清凈，名為盜食。
忠曰：今鳴鐘入僧堂而食，出于佛制。
敕修清規上堂云：掛上堂牌報眾，粥罷不鳴下堂鐘三下。
舊說曰：粥罷，下堂鐘三下，是罷參之鐘也，尋常鳴之。若有祝圣，更復鳴之。若旦望上堂，則不鳴下堂三下。蓋有大參，
上堂。
故不可鳴罷參鐘也。
永平清規赴粥飯法云：大坐茶湯罷，住持人圣僧前問訊出，即打下堂鐘三下。如監院、首座入堂煎點，送住持人出，卻來堂內圣僧前上下間問訊罷，盞托出，方打下堂鐘三下。
舊說曰：粥了後，打鐘三下，此名粥罷鐘，或曰此是展單鐘也，非為粥罷。
忠曰：此三下但是下堂鐘也。
校定清規五參上堂云：粥後，更不鳴下堂放早參鐘。
舊說曰：粥罷三下鐘，謂之放早參鐘，若旦望五參上堂日不鳴。
忠曰：放早參鐘即罷參鐘也。古法每日粥後有早參，早參住持說法也。今亡之，故粥罷鳴鐘三下，此報無早參，猶如晚間放參鐘也。然今有上堂，故不鳴早放參鐘也。
或曰：開，猶放也；靜，靜慮也。開靜，謂大眾自四更一點入堂坐禪，到此放禪，故曰開靜矣。忠謹按：鳴庫前版為小開靜，行者齊起，固不關堂僧坐禪者。到大開靜，庫前板、諸堂板一齊鳴，亦起闔寺大眾也，固不局堂僧坐禪者。故余謂：開靜者，開覺靜睡也。開言發覺，靜是睡眠之婉辭也。
瑩山清規云：五更四點後，庫前版鳴三會，名小開靜，行者齊起也。卯時將終，五更五點後，鼓版擊動，長打三會也，名大開靜，大眾摺被。
禪苑大開靜但一會。
忠曰：五更三點之後，鳴百八鐘，次戛鼓磉了，次鼓五聲，
五更。
四點。
如此三反。次小開靜，打云版三會也。次大開靜，先戛鼓磉，直打鼓五聲，
五更。
版五下。
五點。
次又戛鼓磉了，版鼓一時和鳴，自緩漸到急，如此三通。
按：禪苑清規大開靜，長打一會。
古來相傳，二十五點圖到百八鐘，但云：然後開靜，鼓版俱鳴。
後得一圖，詳說如上。
禪苑清規擊法，小靜二會，大靜一會。
詳次下。
異此。
小開靜又稱開小靜。
禪苑清規警眾云：凡聞鐘、鼓、魚、板，須知所為。五更鳴大鐘者，警睡眠也。次廚前打小鐘子者，開小靜也，諸寮供過行者及燈頭等，并皆先起。次擊廚前云板者，開大靜也，眾僧齊起，方得摺疊單被及上蚊廚。次打長板者，眾僧下鉢也，眾僧一時入堂。次打木魚，眾僧集定也，後至者更不得入堂。三通鼓鳴者，住持人赴堂也；堂前小鐘子鳴者，眾僧下床祗候問訊住持人也。又云：開小靜之法，先擊板三聲，漸漸高大，令聲調暢。從慢至緊，從重至輕，為一會至二會，殺聲，徐徐打三下。
云：開小靜方摺被，拗枕子。
忠曰：所言與敕修大坐參及禪苑、永平、瑩山諸規說相違焉。諸規皆以謂開大靜摺被，然今云開小靜摺被，余謂恐小字訛，當作大也。
校定清規日用小清規開小靜，注云：鐘絕後版。
忠曰：摺被者，開大靜時也，此時大鐘方絕矣。若開小靜，
五更四點。
則鐘未絕也。可知小清規所謂開小靜方摺被者，可作開大靜也。
竺仙和尚曰：日本人以下鉢長板稱小開靜，非也。長擊三通者，當名小開靜而已。
忠曰：下鉢長板者，火鼓後長擊三通者也。
大板。
今竺仙所言長擊三通者，五更四點廚下小鐘三會者也。
禪苑為二會。
校定下鉢長板亦言長擊三通。故今當加廚下小鐘四字，而揀其濫也。
解者曰：開靜後，長擊板三通，名長板，此謂開小靜。
或為大監語，或為竺仙語，皆是妄說。
忠曰：是即竺仙所非，下鉢長板稱開小靜者，全不可取之。若又依此說，似小開靜在大開靜之後，太非也。
小開靜也。
校定清規進退兩班云：次早五更，小靜鳴，堂司請舊首座、都寺吃湯。
忠曰：大開靜者，庫前鼓板長打三會禪苑一會。
是也。此時諸堂前板一齊鳴，起闔寺大眾。
又見處。
或和俗，聞百八曉鐘為開靜鐘鳴者，非也。然舊說曰：慈照相公命京師五山擊二十五點及三更，尋擊四更五更，次鳴鐘九十下，遺十八下，及開靜時鳴之。
詳處。
此十八鐘與開靜鼓版同時鳴，故有此濫。
禪苑清規云：次擊廚前云板者，開大靜也。
又云：開大靜之法，如開小靜之法，但只長打一會也。
敕修清規大坐參云：四鼓鳴，住持出；鐘鳴，首座出；
鐘絕，開靜板鳴，眾方摺被。又云：早晨聞開靜板後，齋時候巡火板鳴，先歸鉢位。又云：方丈、庫司、首座寮及諸寮各有小版，開靜時皆長擊之。
忠曰：敕修清規不出大小名，所謂開靜者，皆大開靜也。擊法，見。
大開靜又稱開大靜，見禪苑。
永平清規辨道法云：未開靜前，不得收單摺被，方候開大靜，所謂廚前云版及諸堂前板一時俱擊。
敕修清規晚參云：若住持至晚不參，則堂司行者稟命住持覆首座，鳴僧堂鐘三下，謂放參鐘也。如住持入院，或官員檀越入山，或受人特請，或為亡者開示，或四節臘，則移於昏鐘鳴，而謂之小參。然亦不鳴放參鐘，謂猶有參也。
初更一點後，大鐘百八下，此名昏鐘。
敕修清規大坐參云：每日如有緣故不坐參時，供頭行者代首座出半單，與大眾同。至晚，眾寮前鳴板三下，眾出寮歸堂，昏鐘鳴。
如居城市，則候鼓鳴。
頭首入堂，首座待鐘鳴，入燒香巡堂，次住持入，燒香巡堂。候定鐘鳴，住持出堂，次頭首出。
敕修清規云：候定鐘鳴，住持出堂。
詳處。
又云：大鐘，人定十八下。
忠曰：人定，亥時也。
瑩山清規云：打一更三點三遍，後鳴大鐘十八聲，是稱定鐘，是時主人出堂。
舊說曰：初更五點之後，經少時，鳴鐘十八下，此名定鐘，又名十八鐘，正當亥時。其後少時，打二更也。凡坐禪，到定鐘而止，眾便出僧堂。
今日本禪林，眾出僧堂，則鳴鼓一板五畢，即時鳴十八鐘者，略規也。
若欲更坐禪，則報言：定鐘坐禪，乃再入堂也。定鐘後，鎖前門，眾皆自後門出入。
忠曰：舊說言初更五點後，鳴定鐘，如二十五點圖亦言初更五點後。然瑩山言一更三點後鳴定鐘也。蓋大鐘一通半，
總五十四下。
可經一點時，乃自第一點打鐘五十四下，而至第二點更鐘五十四下，而至第三點總一百八下畢，未到四點直鳴定鐘也。又見一圖，有初更二點後鳴定鐘者，蓋鐘百八下畢，次鳴定鐘，次打初更第三點也。蓋早打定鐘，懈怠之相不可尚焉。
余又按：若初更打第三點，則可省第一點第二點，方合中華省點法。余於處有辯之。
義堂日工集云：定鐘，乃今初夜坐禪鐘也，謂之坐鐘。
忠曰：坐禪到定鐘而止，非定鐘鳴方坐禪。或定鐘後坐禪者，陪修也，此名再請禪。
見敕修。
又曰：俗言初夜鐘者，正是定鐘也。
舊說曰：大監、竺仙皆怒鳴定鐘之早，蓋定鐘鳴，則罷坐禪，故怒其早也。
忠曰：舊說言：定鐘之制，大半於大鐘。
此恐謂定鐘鳴堂前鐘，故作此說，謬矣。敕修法器章云：大鐘，人定十八下。
瑩山云：鳴大鐘十八聲，是稱定鐘。
可知定鐘直鳴大鐘，非別設焉，亦非用堂前鐘。如堂前鐘，制小，見處。
忠曰：凡鳴鐘法，其起止一聲名觸鐘。
見處。
舊說曰：法堂設二鼓，其東北角者為法鼓，西北角者為茶鼓。
敕修清規法器章云：法鼓，凡住持上堂、小參、普說、入室，并擊之。擊鼓之法：上堂時，三通，先輕敲鼓磉三下，然後重手徐徐擊之，使其緊慢相參，輕重相應，音聲和暢，起復連環，隱隱轟轟，若春雷之震蟄。第一通延聲長擊，少歇，轉第二通，連聲稍促，更不歇聲就轉第三通，一向纏聲擊之，候住持登座畢，方歇聲，雙椎連打三下。小參一通，普說五下，入室三下，皆當緩擊。
忠曰：纏聲者，一大二小相交長擊，則如繩纏木，一顯一隱之狀，故言纏也。然昧者妄改作緩，大失意義。
續燈錄偈頌門甘露舒禪師法鼓頌云：一擊隆隆徧九垓，云奔雨驟盡趨來，須知不是尋常韻，惺得人天醉眼開。
敕修清規法鼓云：上堂，候住持登座畢，方歇聲。
詳處。
忠曰：住持登須彌時，每蹈一階，鼓一聲。古德云蹈鼓而登。
是也。余謂此可得名節步鼓也。
傳云：戒日王行時，每將金鼓數百，行一步一擊，號為節步鼓。獨戒日王有此，余王不得同也。
見處。
敕修清規法器章云：茶鼓長擊一通，侍司主之。
忠曰：祖忌獻茶湯時鳴之，又茶禮、湯禮鳴之，故言茶鼓。
敕修清規迎待尊宿云：請客侍者具狀，詣客位，插香拜請特為湯，
寢堂釘掛帳幕，排照牌，設特為光伴位，鳴鼓，行禮。又云：俟折水出，鳴鼓。又云：齋退，鳴鼓集眾，知事揖住持入堂云云。又云：燒香侍者預排照牌，至時鳴鼓，客集。又云：至日齋罷，鳴鼓集眾，侍者揖入。又云：寢堂釘掛排位，秉燭裝香畢，客頭行者覆侍者，次覆方丈，鳴鼓。
忠曰：所謂鳴鼓，皆是用茶鼓也。
舊說曰：頭首秉拂得借茶鼓以代法鼓，蓋恐濫住持上堂也。
忠曰：齋鼓在庫司前。
備用清規僧堂特為湯云：鳴庫堂前齋鼓一通。
敕修清規法器章云：齋鼓三通，如上堂時，但節會稍促而已。
忠曰：節會者，一通為一會。節，裁節也。言齋時鼓，不可如上堂鼓長久擊也。
忠曰：蓋齋鼓也，此鼓在庫前。
瑩山清規云：午時，魚鼓後，云版長打一會，大眾下鉢，次庫前云鼓三會，第三會堂前小鐘合鳴，報主人入堂也。
忠曰：鳴庫司前齋鼓，即瑩山謂云鼓三會者。
舊說曰：住持問訊鼓可入堂。
詳處。
禪苑清規警眾云：三通鼓鳴者，住持人赴堂也。堂前小鐘子鳴者，眾僧下床祗候問訊住持人也。
忠曰：問訊鼓，蓋言此三通歟。依舊說，問訊鼓鳴，下鉢；問訊鼓際，鳴斂鐘。
詳處。
即問訊鼓也。見處。
首山念禪師廣教錄云：問：如何是學人自己？師云：放參三下鼓，吃粥五更鐘。
忠曰：初更一點已前，鳴鼓三通，此為昏鼓。
見處。
敕修清規法器章云：鼓，早晚平擊三通。
舊說曰：擊昏曉鼓法，先戛鼓磉三通，每通一百二十撾，三通合三百六十撾。次鳴鼓三通，復每通一百二十撾，三通合三百六十撾，蓋表一歲日數矣。昏鼓，初大擊大聲，後漸小擊小聲，以象日沒。曉鼓反之，初小擊小聲，後漸大擊大聲，以象日出焉。
陳繼儒書蕉云：撾鼓，鼓三百三十三槌為一通，鼓止，角動十二聲為一疊。昏鼓四通為大璕，夜半三通為晨戒，旦明三通為發昫。
篇海云：璕，七迹切，音戚，夜戒守鼓者。禮：昏鼓四通為大鼓，夜半三通為璕，晨旦三通為發明。今作鼜。又云：昫，許御切，音酗，日出溫也，亦與煦同。
見處。
詳處。
周祈名義考云：更鼓，鼓謂之更者。率更，官名。師古曰：掌刻漏，故曰率更。以漏籌更易為義，更鼓義又祖此。
敕修清規法器章云：更鼓早晚平擊三通，余隨更次擊，庫司主之。
解者曰：更鼓早晚平擊三通者：早者，大開靜三通，與板同鳴，此時處處板亦同時鳴也；晚者，昏鐘鳴之先，鼓三通是也。
江湖風月集九峰昇和尚鞔更鼓偈云：爛木頭邊釘釘著，死牛皮有活機關，須彌槌子輕拈出，撼動一天星斗寒。
敕修清規法器章云：浴鼓四通，次第候眾擊，
其詳見。
知浴主之。
敕修清規法器章云：普請鼓長擊一通。
校定清規云：長板者，火鼓後長擊三會者。
詳處。
敕修清規云：輕敲鼓磉。
見處。
忠曰：現見戛鼓兩耳，而磉，韻書但有柱礎之訓，與今全無交涉。余竊按：磉當作顙或，音近訛寫耳。鼓顙者，即鼓額也。引楞嚴證之。
楞嚴經云：因名身體，如腰鼓顙。解蒙云：熏聞云：顙或作。埤蒼云：鼓也。補遺：顙，息朗切，額也。，桑朗切，鼓匡也。字書：鼓材也。
字匯云：，音瓦。博雅：鼓謂之。
篇海云：，蘇郎切，音顙，鼓匡木。玉篇：鼓材。
瑩山清規云：戌時，打鐘三會，終後，庫前打鼓三會，先以鼓槌擬鼓唇三下，後以左槌小打，以右槌大打，緩聲三打，又以左槌小打，以右槌連打。如此三打後，自緩至緊為一會，如前三會終，又擬鼓唇三下。一打名為一更，打版為一點。
敕修清規圣節云：節內遇三八日，佛殿念誦，
參前巡廊鳴板集眾，向佛排立，住持至，鳴大板三下。
云章曰：庫司前板言大板，以其制大於余堂板也。
板又作鈑。鏡堂圓禪師禪興錄舉善哉三下鈑，知識盡來參話，作鈑。
續字匯云：鈑與版同。莊子：金鈑六弢。
庫司大版又稱云版。
云章曰：版形鑄作云樣，故云云版。
瑩山清規云：巳香欲了時，圣僧侍者問訊首座，是稟放禪也。即庫前云版三下鳴，是稱火版。
詳處。
俗事考云：宋太祖以鼓多驚寢，遂易以鐵磬，此更鼓之變也。或謂之鉦，即今之云板也。
三才圖會云：云板，即今之更點擊鉦。唐六典皆擊鐘也。大史門有典鐘，二百八十人掌擊編鐘，即此是也。
叢林盛事云：廣教會和尚，川人，嗣石頭回。初依此庵于護國，因行者、干鐵版，皆有頌送行。會曰：空奮雙拳與麼去，打成一片早回頭。歸來掛在三峰頂，惱亂春風卒未休。兄弟皆愛之。
敕修清規圣節云：堂司行者報方丈，客頭先覆住持，次覆侍者，鳴方丈板三下，鳴鼓。又云：先鳴方丈板、照堂板，次巡廊鳴板。又云：方丈、庫司、首座寮及諸寮各有小版。
此小板也。
見處。
與前庫堂大板異。
敕修清規方丈特為新掛搭茶云：次日庫司云云。庫堂排位，首座光伴，鳴庫堂板，上首知事與維那行禮。
敕修清規方丈特為新掛搭茶云：次日，首座、眾頭首具狀請僉。
照堂排位，都寺光伴，鳴照堂板云云。
敕修清規坐禪云：鳴首座寮前板三聲，初聲出門，二聲約到半途，三聲入堂。又云：不鳴首座寮前板，若大坐參時，卻鳴三下。又云：堂司行者鳴首座寮前板三下，大眾轉身向外坐，首座下地從後門出，復轉從前門入，圣僧前燒香。
敕修清規圣節云：堂司行者預鳴眾寮前板三下，集眾坐堂。
眾寮前板稱外板，其內板小，外板大也。
敕修清規法器章云：眾寮內外各有版：外版每日大眾問訊時三下，坐禪、坐參時各三下，候眾歸堂，次第鳴之，點茶湯時長擊之；內板，掛搭歸寮時三下，茶湯行盞二下，收盞一下，退座三下，小座湯長擊之。
敕修清規入寮出寮茶云：齋退，鳴寮中小板，點茶人門外右立，揖眾入。
眾寮中小板稱內板。
詳處。
敕修清規大掛搭歸堂云：行者引至眾寮，鳴內板三下，寮主相接入門。
敕修清規法器章云：方丈、庫司、首座寮及諸寮各有小板，開靜時皆長擊之，報眾時各鳴三下。
敕修清規月分須知云：六月初一日，隆暑，首座免鳴坐禪板。又云：眾寮外版，坐禪、坐參時各三下，候眾歸堂，次第鳴之。
見處。
忠曰：庫司大板，齋時鳴之，此名齋板。
敕修清規受嗣法人煎點云：廚司方鳴齋板，就行飯。
忠曰：粥時長板名下鉢板，齋時三下板為下鉢板。
禪苑清規云：開大靜，
次打長板者，眾僧下鉢也，眾僧一時入堂。次打木魚，眾僧集定也。
打法，見處。
忠曰：下鉢板有異說：禪苑清規、校定清規則以木魚已前，長擊三通為下鉢板。
校定說，見處。
入眾日用、敕修清規則以木魚之後，三下疊疊者為下鉢板。如詳辨處。
又按禪苑下鉢板，粥時則以長擊三通板為下鉢，齋時則以三下板為下鉢，
但打三下，非三下疊疊。
皆在木魚已前。
禪苑清規赴粥飯云：早晨開靜之後，齋時三下已前，先於食位就坐，候長板鳴，及打三下，即起身下鉢。
忠曰：禪苑粥飯雙說，謬解者多。今言早晨開靜之後，先於食位就坐，候長板鳴，即起身下鉢，此為粥時也。齋時，三下板已前，先於食位就坐，及打三下，即起身下鉢，此為齋時也。
又禪苑清規警眾云：齋前聞三下板鳴者，眾僧下鉢也。次鳴大鐘者，報齋時也。自余長板、魚鼓、堂前小鐘、維那打槌，食畢下堂，并同晨粥之法。
舊說曰：板方二下時可下鉢，或曰第三下可下鉢。
舊說曰：一說下鉢板七下，此或可然，何以言之？云第三下起身故。忠曰：下鉢七下，何從得此說？蓋轉訛斂鐘七下而已，固不足論矣。又第三下起身者，蓋謬解禪苑及打三下起身下鉢之語耳。彼所謂三下者，齋時板名，又非言第三下也。
忠曰：下鉢板言長板，長擊三會，故名長板。日本俗訛為板通名，而稱鑄長板、掛長板等，非也，其通名云板也。
舊說：以三下疊疊板為長板，其義曰三下，非但三擊，以三下為一疊，疊疊擊之，及住持入僧堂，其擊之久長，故云長板。
忠曰：此因擊得名。
云章以齋時三下板為長板，令其聲長，故云長板。
詳處。忠曰：此因聲得名。
忠曰：長板異說，須以禪苑清規為正。
禪苑清規警眾云：擊廚前云板者，開大靜也。次打長板者，眾僧下鉢也，眾僧一時入堂。次打木魚，眾僧集定也，後到者更不得入堂。又云：打長板、木魚之法，并輕手引聲，漸漸高大，令音聲調暢，然後緊慢相參，輕重相應。凡至一會，略歇少時，所貴節會分明，令聽者不悞。至三會殺聲，徐打三下。
校定清規云：長版者，火鼓後長擊三會者是也，非木魚後三下者。今叢林皆以三下板為長板，方行禮，今只隨時可也。
忠曰：三下者，三下疊疊也。行禮者，下鉢也。隨時者，本當火鼓後板下鉢，然今時諸方例訛，不得行獨故，但隨時世以三下疊疊為下鉢而已。
入眾日用云：木魚響，不得入堂。
聞長板鳴，下鉢。
敕修清規日用軌范作聞木魚後長板鳴，下鉢。
敕修清規法器章云：大版，齋粥二時，長擊三通，木魚後三下疊疊擊之，謂之長板。
舊說曰：齋粥二時十八鐘後所擊下鉢之板，此名長板。
竺仙和尚曰：此說非也。開靜後長擊三通者，名長板。
忠曰：十八鐘後鳴木魚，次鳴三下疊疊，故知舊說依入眾、敕修。竺仙本禪苑及校定，蓋大開靜後，火鼓三下，次長擊板三通，眾僧下鉢，次鳴木魚。
忠曰：如禪苑以火鼓已後，十八鐘已前之長擊三通者，名長板下鉢。然壽無量時，叢林早訛，故入眾日用以木魚後三下疊疊為長板。校定雖識其非，而循習難為輒革，故只隨時焉。敕修亦以三下疊疊為長板，蓋同校定意。
敕修清規山門特為新命茶湯云：近時有齋時聞長板鳴，知事入堂炷香展拜，巡堂一匝，請茶。又云：長板鳴，僧堂內巡，請茶。
忠曰：下鉢長板外，又有長擊者，雖可通名長板，余長擊不受長板名。
敕修清規法器章云：方丈、庫司、首座寮及諸寮各有小版，開靜時，皆長擊之。又云：眾寮內外各有板：外板，點茶湯時長擊之；內板，小座湯長擊之。
禪苑清規云：齋時，三下已前，先於食位就坐，及打三下，即起身下鉢。又云：齋前聞三下板鳴者，眾僧下鉢也。
云章稱此三下板為長板。其說曰：每下令其擊聲長緩，蓋欲有少時刻使眾遲速齊一，故云長板。
忠曰：早粥，本長擊三通下鉢，
禪苑。
後訛木魚後三下疊疊下鉢。余竊推其轉謬源，如齋時，則單三下板下鉢，是即三下板下鉢也，終以三下名，訛為三下疊疊之三下，至此下鉢歟。
傳燈錄般若啟柔禪師章云：師上堂，聞三下板聲，大眾始集。師因示一偈曰：妙哉三下板，諸德盡來參。既善分時節，今吾不再三。
聯燈作知時節。
忠曰：上堂者，食時上僧堂也。凡板打三下者，皆當稱三下板，然特名齋時者，為三下板矣。
齋前三下板也。
舊說曰：火板掛在庫司竈上，及飯熟，飯頭打之三下，則火頭滅火，故名火版矣。但今食前三鐘，蓋擬火板也。
敕修清規受嗣法人煎點云：火板鳴，大眾赴堂。云：仍嚼楊枝，歸堂坐禪。火板未鳴，不得先歸寮。
忠曰：及火板鳴，坐禪罷。今言火板未鳴者，坐禪未了也。若火板鳴後，則與長板有少時，此時須歸寮矣。
瑩山清規云：巳香欲了時，圣僧侍者問訊首座，是稟放禪也。即庫前云版三下鳴，是稱火板，是坐禪罷也。
舊說曰：掉火鈴，擊板，巡諸寮舍而向僧堂，意報眾警火災也。
敕修清規赴齋粥云：齋時，候巡火板鳴，先歸鉢位。
忠曰：蓋寮眾赴僧堂齋粥，諸寮人少，故警之，令埋火慎災也，與火板別也。須與交看。
敕修清規法器章云：版，儆戒火燭，三下。
敕修清規圣節云：節內遇三八日，佛殿念誦。
參前巡廊鳴板集眾，向佛排立。
云章曰：巡廊鳴板者，先鳴方丈板，次鳴照堂板，次鳴眾寮、首座寮等板，謂之報廊板也。
敕修清規念誦云：先鳴方丈板、照堂板，次巡廊鳴板。
解者曰：照堂在僧堂之後，亦可在眾寮之後，而今可言眾寮之照堂也。忠曰：但是僧堂之照堂也，不用復曲說。今見云章所說，照堂板次有眾寮板，可知云章亦是為僧堂之照堂也。又曰巡廊鳴諸寮所掛板也，非持版巡諸寮鳴之。
云：古云：三通鼓響入堂時，觸凈須分上下衣。
解者曰：浴時雖聽鼓聲，可有惑第幾浴者，故巡廊鳴板以報浴之。第一次，鳴板每一下，第二次二下，第三次三下，第四次四下，名報廊板。
忠曰：浴第一次，板一下等，又是一法。如敕修知浴中言：但是巡廊鳴板三下。
又云：鳴板三下徧，鳴鼓。
然舊解言，聽鼓後方鳴板，恐謬說。
即是報廊板也。
敕修清規知浴云：次第巡廊鳴板三下徧，鳴鼓。
解者曰：諸余清規但鳴庫司板，今怕有不聞者，故巡諸寮而鳴板，此名巡廊板，亦云報廊板。每寮鳴三下也。
忠曰：徧者，徧于諸寮也。
敕修清規知浴云：室內掛小板，旁釘小牌，書云：鳴板一聲添湯，二聲添水，三聲則止。以此為節。
備用清規知浴云：室內小牌，白字：一湯，二水，三滿，打小板。
云：洗腳板鳴，不得爭奪腳桶。
其規詳彼。
覺浪大師尊正規鐘板云：舊來鐘板，有橫板、直板，而方其式者，予茲獨以圓板如滿月輪相，蓋以取諸從上圓相之儀。此圓相不特溈仰家用，究其源來自忠國師徒，六祖已上，遞相傳授，即五家亦何嘗不用？亦非曹洞寶鏡與五位有圓相也。世傳臨濟打板則有一二三板之殊，打鐘則直是一槌，以表單行。曹洞則一板一鐘，二板二鐘，三板三鐘，以表兼帶。此亦世諦流布，無可不可也。雖然如是，秖如今以圓板掛諸堂中，畢竟是個甚麼意旨聻沙彌律儀入浴云：湯冷熱，依例擊梆，不得大喚。
忠曰：即是浴室小板也。三才圖會有梆圖，龍頭魚形。余辯，見處。
正字通云：梆，博康切，音邦，斲木三尺許，背上穿直孔，今官衙設之，為號召之節。或以竹截作筒，兩頭留竹節，旁鑿小孔，擊之有聲，亦曰梆，似古之用。六書故：因字从邦，謂聲邦邦肰。
三才圖會云：梆，即柝。易系辭曰：重門擊柝，以待暴客，蓋取諸豫。說文：，夜行令擊木為聲，以待更籌者，是俗曰蝦蟆更。即柝，乃古今字耳。
正字通云：椎，直回切，音錘，擊物具，俗作槌、鎚。集韻作桘。
北涼涅盤經云：世法有五種：名世、句世、縛世、法世、執著世。
云何法世？如鳴椎集僧、嚴鼓誡兵、吹貝知時，是名法世。
敕修清規維那云：鐘鼓絕，鳴椎一下，眾展鉢云云。又云：椎，齋粥二時，僧堂內開鉢、念佛、唱食、遍食、施財、白眾，皆鳴之，維那主之。下堂時，圣僧侍者鳴之。
禪苑清規警眾云：維那最初打槌一下者，眾僧開鉢也。
隨槌聲白：念心經三卷。
次打槌一下者，白設粥意也。
或表嘆讀疏。
次打槌十下者，念十佛名也。次打槌一下者，首座施粥也。又打槌一下者，粥遍也。粥罷，打槌一下者，眾僧下堂也。
齋時，維那打槌同晨粥之法。
又云：清凈法身等，下槌太疾，即打著佛腳；下槌太慢，則打著佛頭。
聯燈會要鄧隱峰禪師章云：師在襄州破威儀堂只著襯衣，於砧槌邊立，拈起槌云：道得即不打。眾默然，師便打一下。
正宗贊大通本禪師贊曰：沒巴鼻處拋出八棱槌。
解者曰：造槌為八角，像須彌八方也。忠曰：有須彌為椎之語，故作此說。
舊說曰：承槌打之木，言槌砧；拈打小木，言槌矣。槌為本器，為槌而有砧。然交割簿言椎砧附槌子，可笑！
敕修清規維那云：左手按砧云云。右手鳴椎，高不過五寸，聲絕方下椎，急緩合度。
舊說曰：天竺那蘭陀寺，眾多堂廣，故七處設槌，方得其聲及眾。
龍龕手監云：碪、砧通，正，陟林切，搗衣石也，又跗也，又鐵碪等。
忠曰：打椎言打靜。行事鈔說戒正儀篇云：維那至上座前打靜處立，左手捉籌，右手捉打靜椎，其柄亦須香水凈已，
維那打靜一下云云云。又云：打靜法：維那先戶外具儀斂掌，傍門面入已，至打處立合掌，右手取椎舉起，擬砧訖，然後打一聲，不得有重響，方乃臥椎，手從柄處捋之，然後合掌，有所啟白。若有施與咒愿、唱告等得等，維那口陳其緣，不得打椎以為事用，除為眾亂等。資持記云：傍門面者，隨左右頰而舉足也。擬砧，使椎砧相當也。等得亦云等供，即大小食時，唱食平等。不下，制非法。準知，打椎止為白告靜眾，不同鐘磬打為事用也。
舊說曰：槌砧又名槌靜。
忠曰：事鈔云：打靜，聞律家言曰，靜有南北異義：北京曰靜是能打，謂打椎靜眾之義；南都曰靜是所打，謂靜即砧也。
按舊說是南都義也。
備用清規維那云：至清凈法身處，左手作蓋勢，側按槌墪，右手打槌，高不過五寸。
詳如彼。
正字通云：墩音敦，平地有堆者。爾雅注：江東呼地高為墩。
墪同墩。
校定清規兩序進退云：堂中徧粥槌後，知事從後門入，都寺打槌一下云云。
忠曰：遍食名通齋粥。
舊說曰：遍食椎者，眾將揖上下肩，而吃三口食已前，所擊一下是也。
禪苑清規警眾云：十佛名，次打槌一下者，首座施粥也。又打槌一下者，粥遍也。
敕修清規圣節云：早粥遍食椎後，再鳴椎一下，云：白大眾云云。
白啟建事。
又云：若施主齋僧行，徧食椎後，從圣僧後轉左邊，朝首座問訊，復鳴椎一下而出，為請施財也。又云：至期，早粥遍食椎後，新戒參頭領眾入堂，圣僧前列問訊。
禪苑清規警眾云：粥罷打槌一下者，眾僧下堂也。住持人出堂，眾僧方可上鉢。
齋時下堂同晨粥之法。
敕修清規法器章云：椎，下堂時，圣僧侍者鳴之。
詳處。
解者曰：維那鳴遍食椎後出堂，故齋粥罷，眾下堂之椎，圣僧侍者擊之。
敕修清規沙彌得度云：設戒師座幾，與住持分手，幾上安香燭、手鑪、戒尺。
鬀發儀云：幾上安香燭、花瓶、戒尺。
忠曰：兩小木，一仰一俯，仰者在下，稍大，把上者，擬下者，擊而鳴之，受戒專用之，故得戒尺之稱。余得古德受戒之具，其戒尺在下者，長七寸六分，厚六分，闊一寸一分余，下面四邊有縷面；在上者長七寸四分，厚五分余，闊一寸，上面四邊有縷面。上木正中豎安木鈕，鈕長二寸五分，高七分，把鈕擊之。
戒尺，或單稱尺。
幻住清規開甘露門法云：入座鳴尺一下。
忠曰：傅大士以尺揮桉者，界尺也。見處。
敕修清規沙彌得度云：作梵闍梨，鳴大磬作梵。又云：磬，大殿早暮，住持、知事行香時，大眾看誦經咒時，直殿者鳴之；唱衣時，維那鳴之；行者披剃時，作梵闍梨鳴之。
只園圖經云：佛衣服院，阿難所止，常護佛衣。有一銅磬，可受五升，磬子四邊悉黃金，鏤作過去佛弟子，又鼻上以紫磨金為九龍形，背上立天人像，執玉槌用擊磬，聞三千世界，音中亦說諸佛教誡弟子法。磬是梵王造之，及佛滅度，娑竭羅龍王收入海宮。
石湖梅譜云：蠟梅凡三種云云。經接花疏，雖盛開，花常半含，名磬口梅，言似僧磬之口也。
忠曰：僧磬與樂器磬，其形全別。樂器磬，板樣曲折，考工記所謂倨勾一矩有半者。僧磬，如鉢形，只園圖經云：可受五升。可知天竺磬，亦如鉢器矣。又梅譜以梅花半含比僧磬，支那僧磬之制可知焉。
文獻通考云：銅磬，梁朝樂器也。後世因之，方響之制出焉。今釋氏所用銅鉢亦謂之磬，蓋妄名之耳。齊梁間文士，擊銅鉢賦詩，亦梵磬之類，胡人之音也。
宋祁筆記云：樂石有磬，今浮屠持銅鉢亦名磬。世人不識樂石，而儒者往往不曉磬折義，故不獨不識磬，又不能知鉢。
敕修清規達磨忌云：行者鳴手磬，維那出班。又云：小手磬，堂司行者常隨身，遇眾諷誦鳴之，為起止之節。
解者曰：手磬，日本禪林所謂鈴也。
忠曰：小磬，手捧桴鳴者，日本禪林此名鈴矣。然鈴本木舌內懸，倒掉鳴之，與所謂手磬全別，未知手磬何因得鈴名耶？
忠曰：大清禪剎，小磬如桃大，底有竅，貫緒連縛小竹枝為柄，以小鐵桴擊之，名為引磬。蓋因導引眾故名。
忠義水滸傳云：宋江參五臺山智真長老，鳴鐘擊鼓，合寺眾僧都披袈裟坐具到於法堂中坐下，宋江、魯智深并眾頭領立於兩邊，引磬響處，兩碗紅紗燈籠引長老上陞法座。
忠曰：羅貫中作此傳，是時有引磬目。
敕修清規沙彌得度云：引請收坐具起，鳴手磬，引剃頭人入堂。又云：齋粥，殿堂諷經罷及放參罷，堂司行者即鳴手磬前引，首座領眾至龕前，住持燒香畢，維那舉大悲咒。
忠曰：敕修清規云：小手磬，行者常隨身。
見處。
其制似極小。已言鳴手磬前引，則即是可引磬矣。
敕修清規法器章云：鐃鈸，凡維那揖住持、兩序出班上香時，藏殿祝贊轉輪時，行者鳴之。遇迎引送亡時，行者披剃，大眾行道，接新住持入院時，皆鳴之。
忠曰：清規，鐃鈸非為二物。然按杜氏通典、文獻通考、三才圖會等，金鐃與銅鈸全二物，諸韻書亦爾，到正字通初得鐃鈸為一物之解。
正字通云：鈸，蒲括切，音拔。銅鈸今鐃鈸也。
江湖紀聞后集云：宋咸淳乙丑年，汀州范宅鑿畦為沼，得鐃鈸一面，鈴杵無舌，方悟荒畦元廢寺也。
杜氏通典云：銅鈸亦謂之銅盤，出西戎及南蠻，其圓數寸，隱起如浮漚，貫之以韋，相擊以和樂也。南蠻國大者，圓數尺，或謂齊穆王素所造。
文獻通考云：銅鈸亦謂之銅盤，本南齊穆王素所造，其圓數寸，中間隆起如浮漚，出西戎、南蠻、扶南、高昌、疏勒之國。大者圓數尺，以韋貫之，相擊以和樂。唐之燕樂、清曲，有銅鈸相和之樂，今浮屠氏清曲用之，蓋出於夷音。然有正與和，其大小清濁之辨歟。
湖海新聞云：宋徽宗宣和元年，降手詔曰：按先天紀，鈸乃黃帝戰蚩尤之兵器，胡人之兇具，中國自不合用云云。開封尹盛章奏：本府所納銅鐃鈸一萬六千六百三十六只，計二萬六百二十斤一兩。
忠曰：三才圖會有金鐃，其制大異銅鈸，今附錄解惑。圖會云：金鐃如火斗有柄，以銅為匡，疏其上；如鈴中有丸，執其柄而搖之，其聲譊譊然，以止鼓。
又曰：文獻通考有銅鐃，與金鐃制全別，其形如銅鈸小。日本名登比與宇志者，巫覡輩鳴之。大清來朝寺用之，日本古禪剎無此器，今亦附錄。通考云：銅鐃，浮屠氏所用，浮漚器小而聲清，世俗謂之鐃。其名雖與四金之鐃同，其實固異矣。
四言對相有鐃圖，大似鈸，通考所謂銅鐃也。
忠曰：日本教家用之，搓布帛以為桴。
正字通云：鑼，郎何切，音羅，筑銅為之，形如盂，大者聲揚，小者聲殺。樂書有銅鑼。自後魏宣武以後，好胡音銅鈸沙羅，沙羅即鑼。六書故曰：今之金聲用于軍旅者，亦以為盥盆。按鑼非獨軍行用之，盥用鑼，尤迂泥。
忠曰：齋時振火鈴。
見處。
又二更一點，四更一點，并振火鈴。
見處。
儆戒火燭，故得火鈴名。
瑩山清規云：火版鳴，從庫下諸寮前遶寺振火鈴。又云：二更二點後振火鈴，呼照顧火燭，遶寺自三門至方丈，還庫下，打二更三點。
忠曰：瑩山云二點，與二十五點圖少異矣。又照顧火燭者，告眾警火之詞。
破庵先禪師秀峰錄上堂云：開口即錯，擬心即差。倒攜蓆帽，飜
著襴衫。看看暮天欲雪，普請各宜照顧。且道照顧個什麼？自云：照顧火燭。
火鈴又稱巡更鈴。
普燈錄道宣知藏章云：久侍天衣無所契，衣叱之，宣忘寢食者月余。一夕，聞巡更鈴聲，忽猛省曰：住！住！一聲直透青霄路，寒潭月皎有誰知？泥牛觸折珊瑚樹。衣聞，命職堂司。後住投子，凡有所問，以拂子作搖鈴勢。
忠按：巡更鈴，本官家有傳夜鈴之法，而叢林擬之乎。史記李廣傳刁斗注云：荀悅云：刁斗，小鈴，如宮中傳夜鈴也。
又文獻通考云：漢書舊儀：中宮、衛宮、城門，擊刁斗。纂文曰：刁斗，特時鈴也。
又揚子方言云：無升謂之刁斗。注：謂小鈴也，音貂，見漢書。
云：木魚響，不得入堂，或令行者取鉢堂外坐。
敕修清規法器章云：木魚，齋粥二時，長擊二通；普請僧眾，長擊一通；普請行者，二通。
宋孟元老東京夢華錄云：每日交五更，諸寺院行者打鐵牌子或木魚，循門報曉，亦各分地方日間求化，諸趨朝入市之人，聞此而起。
忠曰：鐵牌子，蓋謂鐵板也。
已下錄象魚義。
敕修清規法器章木魚云：相傳云：魚晝夜常醒，刻木象形擊之，所以警昏惰也。
釋氏要覽云：今寺院木魚者，蓋古人不可以木樸擊之，故刻魚象也。又必取張華相魚之名，或取鯨魚一擊，蒱勞為之大鳴也。
劉斧摭遺云：僧舍木魚者，魚晝夜不合目，修行者忘寐修道，魚可化龍，凡可入圣。
教苑清規云：木魚，婆沙云：有僧違師毀法，墮魚身，背上一樹，風濤搖擺，出血苦痛。本師渡海，魚遂作孽云：汝不教我，致墮魚報，今欲報怨。師曰：汝名甚麼？魚曰：某甲。師令懺悔，復為設水陸追拔，夜夢魚曰：已脫魚身，可將我樹舍寺，以親三寶。師果見魚樹，刻魚形，懸掛警眾。
又或引玄奘指歸曲云：玄奘自天竺歸，經蜀道，有一長者喪妻，有兒甫三歲，後母惡之，伺長者出獵，樓上擲兒投水中。長者悲哀，為設齋僧。適遇奘至，喜迎請第一座，奘不食，語曰：我歷長途疲矣，欲得魚肉吃之。一座大驚。長者欲出買之，奘囑云：非大魚不可也。長者如教，求獲而回，方上俎割之，所沒之兒啼在魚腹中，長者大歡。奘曰：此兒夙世持不殺，故今雖被魚吞，不死。長者曰：如何報魚恩？奘曰：木雕魚形，懸之佛寺，齋時擊之，可以報魚德。今之木魚是也。
元本和語，忠今改綴。
忠曰：余曾撿阿毘達磨大毘婆沙論二百卷、阿毘曇毘婆沙論八十卷，并無木魚緣。五百問經有師不教誡弟子，死墮龍中，害昔師，蓋妄漢依托構說。玄奘魚腹得兒事，慈恩傳不載，亦恐以薄拘羅事捏合，今故錄，標其妄矣。
三才圖會云：木魚，刻木為魚形，空其中，敲之有聲。釋氏謂閻浮提乃巨鰲所戴，身常作癢，則鼓其鬐，川山為之震動，故象其形擊之。此荒唐之說，然今釋氏之贊、梵唄皆用之。
忠曰：巨鰲戴山出乎列子，釋氏本無此說。釋氏說世界有水輪、金輪、風輪而已，且道何經律論說鰲戴閻浮提哉？然則荒唐之咎歸于汝矣。大抵腐儒誣罔如此者不一。又按：圖會木魚圖魚頭尾自相接，其形團圝。今清國僧稱木魚者，作龍二首一身，鱗背兩口相接，銜一枚珠之形，亦空肚團圝，蓋與圖會木魚同。諷唱時，專敲之以成節。如粥飯所擊木魚，卻非首尾團聚者。按：圖會梆圖，龍頭魚身，形挺直，即是粥飯所擊木魚也。余以謂梆未見為魚形之說，恐圖會以粥飯所用庫堂木魚誤成梆圖歟。今摸圖會二圖，令識者揀焉。
已下略錄機緣。
傳燈錄溈山佑禪師章云：庫頭擊木魚。
詳處。
神鼎諲禪師錄云：官人指木魚問：這個是什麼？師云：驚回多少瞌睡人。官云：洎不到此間。師云：無心打無心。
雪巖欽禪師佛日錄云：佛殿脊金鴟，聝跳上天；廚堂口木魚，走入滄海。
聯燈要會智門寬禪師章云：師訪白兆，兆云：老僧有個木魚頌。師云：請舉看。兆云：伏惟爛木一橛，佛與眾生不別。若以杖子擊著，直得圣凡路絕。師云：此頌有成褫？無成褫？兆云：無成褫。師云：佛與眾生不別聻？左右救云：有成褫。師云：直得圣凡路絕聻？當時白兆一眾失色。
魚謌云：木
謌，橫身三界臥，擺頭掉尾瞬金鱗，凡圣縱橫不柰何。老胡聞，聳耳聽，聲聲振動古佛心，逍遙自在無私曲，蕩蕩行時任騰騰。指日月，太山崩，踴踴躍躍魔軍驚，哮吼吟時云隊隊，大洋海底霹靂聲。
佛眼遠禪師錄木魚頌云：無端擊此溝中斷，鐘鼓相參無雜亂。能聞所聞非二緣，以此及此通回換。凡夫何故作追攀？達士若為成智觀？可憐流入薩婆若，醉眠尚爾排魚貫。
東山外集和壽山木魚韻頌云：透出波瀾外，橫身任探尋。只知打我腹，不覺痛他心。香積晨炊熟，秋廊夜月深。重重報君道，千眼是觀音。
東坡詩集宿蟠桃寺詩云：板閣獨眠驚旅枕，木魚曉動隨僧粥。
叟摘藁崇福講經修兩廊兼化糧疏云：風鑾鳴檻，看兩行鐵鳳高飛；曉粥上鍋，聽三疊桐魚普說。
晉書張華傳云：吳郡臨平岸崩出一石鼓，槌之無聲。帝以問華，華曰：可取蜀中桐材，刻為魚形，扣之則鳴矣。於是如其言，果聲聞數里。
木魚又名魚鼓。
普燈錄神鼎諲禪師章云：僧鼓未鳴時如何？曰：看天看地。云：鳴後如何？曰：捧鉢上堂。
賦咏。
趙州諗禪師錄魚鼓頌云：四大猶來造化功，有聲全貴頭空。莫怪不與凡夫說，只為宮商調不同。
咏魚鼓頌云：我暫作魚鼓，懸頭為眾苦，師僧吃茶飯，拈槌打我肚。身雖披鱗甲，心中一物無，鸕鶿橫谿望，我誓不入湖。又云：可憐魚鼓子，天生從地養，粥飯不能飧，空肚作聲響。時時驚僧睡，懶者煩惱長，住持鬧喧喧，不如打游漾。
忠曰：佛寺又有用石作魚鼓者。
秦淮海集石魚詩云：佛宮琢琳瑯，懸魚警群聰。緩扣集方袍，急拊趨百工。雖無筍虡器，自協徵與宮。犂
然當人心，邈有炎氏風。山泉自疏數，佩玉相玲瓏。朝昏間鐘鼓，清響傳無窮。惟有寶陁山，於音獲圓通。一聞如得解，石鞏亦投弓。
云：候首座開枕後，困重者就寢。
敕修清規大坐參云：聞首座開枕響，眾方偃息，在道兄弟不以此拘。
詳處。
忠曰：言開者，開闔之開也。開摺枕，備于臥用，首座示眾可安息之意，故展開枕，故令有響也。
舊說曰：枕制令可摺，名橋枕。
更深，住持亦出堂，故困重者，聞首座開枕，可少偃息耳。若其全身在道中者，可不問時節，豎起脊梁骨，何必事臥息耶？
白圈鼓為更，黑圈版為點。點局更點，此為準。
唐書百官志云：漏刻博士，更以擊鼓為節，點以擊鐘為節。
黑圈版為更，白方柝為點。巡點更點，此為準。
擊法見處。
次戛鼓磉三通。
一點：、、，點局鼓板。
庫司大鼓、大版同。已下例知，此三板為出寮板，卷簾也。
、、，巡點版柝。
堂前、首座寮、眾寮、方丈巡廊，合鼓板擊之，已下例知。
忠曰：余觀日本更點之圖數本，竝
打初更一點，今按謝肇淛說，初更不打第一點、第二點，而自第三點發，於此禁夜行人。五更到第三點而止，於此放行人，乃不打第四點、第五點。余此圖之後，詳引依此，則日本更點打初更一點者，非也。
以三十六下為一通，一通半實五十四下。其法：初十八緩打，次十八斂打，又次十八緩打，都五十四下。
候二點。
若打二點，則可到此打二點鼓板，然後鳴次下大鐘。然二點省不打，故直接此大鐘，又鳴大鐘一通半。
合前三通，都一百八下也。
此名昏鐘。昏鐘鳴，點燈。鐘第一通，都寺入佛殿燒香，鳴殿鐘三下，正面三拜。自庫司、山門至僧堂龕前炷香，歸位。第三通時，住持入殿燒香，鳴殿鐘七下。蓋祖堂一下、普庵一下、土地一下、三尊三下、正面禮拜一下。自庫司、山門至僧堂龕前燒香，巡堂一帀，歸位。住持入堂時，昏鐘三通終。首座聞住持燒香鐘，出寮入堂龕前燒香，歸位。
次戛鼓磉三通。
三點：、、。
□□□、□□□、□□□。
忠按：中華初更，省第一點、第二點，與五更省四、五二點，都二十一點矣。如日本二十五點圖，去五更四、五，同中華。至初更，但去第二點，然則打者二十二點，故敕修清規大坐參舊解云：初更一點，鼓一板一，如此三度。次初更二點間，鳴大鐘三通，總百八下。鐘絕，初更三點之後，鐘鼓不共鳴，去可鳴大鐘一通半之頃，然後初更四點，鼓一板四，如此三度。又少時，初更五點，鼓一板五，如此三度。更經少時，鳴鐘十八下，此謂定鐘。
四點：、、。
□□□□、□□□□、□□□□。
五點：、、。
□□□□□、□□□□□、□□□□□。
南禪規式版柝，但於初更五點及四更五點鳴之，余不鳴版柝。
定鐘十八下。
初更五點後，經少時鳴之，坐禪於是止，又有少時打二更。瑩山清規云：一更三點之後鳴定鐘。如前處辯。
一點：、、。
□、□、□。
鳴火鈴。
呼照顧火燭，巡廊警火，點局行者掌之。或云：鳴火鈴在二更二點後。火鈴之後，諸寮收燈。自次二點至四更一點，庫司番頭者主之。
二點：、、。
□□、□□、□□。
三點：、、。
□□□、□□□、□□□。
四點：、、。
□□□□、□□□□、□□□□。
五點：、、。
□□□□□、□□□□□、□□□□□。
一點：、、。
□、□、□。
二點：、、。
□□、□□、□□。
三點：、、。
□□□、□□□、□□□。
四點：、、。
□□□□、□□□□、□□□□。
五點：、、。
□□□□□、□□□□□、□□□□□。
三更五點後，報方丈、首座寮、都寺寮，以打四更之點。
一點：、。
諸寮點燈。
戛鼓磉。
收時，大疏七下。
都寺諸堂燒香，入堂，龕前燒香，歸位坐禪。
南禪規云：戛鼓磉畢，復打四更一點者一遍。
□，□，□。
鳴火鈴。
警火也。點局行者掌之。
眾僧入僧堂坐禪。
云：次早三下板鳴，眾起，圣僧侍者牽堂內手巾轆轤，驚酣眠者起洗面，眾歸堂。
二點：、、。
□□、□□、□□。
前堂首座入堂，住持隨後入堂。云：首座入燒香、巡堂，次住持入燒香、巡堂。
三點：、、。
□□□、□□□、□□□。
住持於二點、三點前後，隨意入堂。南禪規式云：住持入堂，龕前燒香，巡堂，歸位。
四點：、、。
□□□□、□□□□、□□□□。
五點：、、。
□□□□□、□□□□□、□□□□□。
南禪規見初更五點。住持出堂，次首座出堂，大眾隨意。云：四鼓鳴，住持出。
一點：、、。
□、□、□。
二點：、、。
□□、□□、□□。
三點：、。
戛鼓磉。
南禪規云：戛鼓磉，復打五更三點者一遍。
□□□、□□□、□□□。
大鐘三通。
每一通三十六下，初十八緩，後十八斂，如是三通，合一百八下，然後鳴開靜。云：鐘鳴，首座出。
南禪規式云：五更四點、五點不打鼓，板鳴，大鐘配之。忠曰：約大鐘一通半到四點，復一通半到五點。
禪苑清規警眾云：五更鳴大鐘者，警睡眠也。
戛鼓磉。次曉鼓三通。
兼板同擊。擊法見處。
宋洪邁俗事考云：漢書：斥候士百余人，五分夜，擊刁斗自守。師古曰：夜有五更，故分而持之。唐六典：太史門典鐘，二百八十人掌鐘漏。故詩云：促漏遙鐘動靜聞。其漏五五相遞，凡二十五，故李郢詩云：二十五聲秋點長。韓退之詩：雞三號，更五點。宋宮而及州縣更漏，皆去五更後二點，又并初更去其二點，首尾止二十一點，至今仍之，故曰：一更三點禁人行，五更三點放人行。宋太祖以鼓多驚寢，遂易以鐵磬，此更鼓之變也。或謂之鉦，即今之云板也。陳履常詩：殘點連聲殺五更。汪元量詩：亂點傳籌殺六更。今報更，冬冬鼓將盡，則云板連敲，謂之殺更。衛公兵法曰：鼓三百三十三槌為一通，角吹十二聲為一疊，鼓止角動也。司馬法曰：昏鼓四通為大璕，夜半三通為晨戒，旦明三通為發餉，今早晚各止三通也。其鐘聲則一百八撞，以應十二月二十四氣、七十二候之數。
楊升庵外集云：夜漏，五五相遞為二十五，唐李郢詩二十五聲秋點長、韓退之詩雞三號，更五點是也。至宋世國祚長短讖，有寒在五更頭之忌，宮掖及州縣更漏，皆去五更後二點，又并初更去其二以配之，首尾止二十一點，非古也，至今不改焉。
品字箋云：宋時有寒在五更頭之讖，始絕去五更之後二點，因而又去初更之前二點以配之，嗣後相沿。初更以三點起，五更以三點終，世遂有一更三點禁人行，五更三點放人行之說。
瑯邪代醉編云：宋祖建隆庚申受禪，後聞陳希夷只怕五更頭之言，命宮中轉六更方嚴鼓鳴鐘，殊不省庚與更同音也。至理宗景定元年，歷五庚申，越十七年，宋亡，而希夷五更頭之數信矣。到元朝延佑七年庚申，而至正帝子，我大明兵入燕都，遁去。當時人只呼庚申帝，劉尚賓庚申帝大事記是也，後方號順帝云。由是觀之，則宋祖命轉六更數亦不爽。
謝肇淛文海披沙云：入夜，每更五點，遞為二十五點，李郢詩二十五聲秋點長是也。今禁漏首尾二更去二點者，蓋昏鐘、禁鼓一動，即禁人行。初更二點夜未深，後二點天將曙，皆不宜禁者，故以三點為起止耳。今人不知，以為起於宋太祖因五更頭之讖遂去之，不知宋太祖因此讖令宮中皆轉六更，然後鳴鐘，又何嘗禁初更耶？
代醉編云：蟫精雋云：宋內五更絕，梆鼓遍作，謂之蝦蟆更。其時禁開而百官入，所謂六更也。如方外之攢點，即今之發擂耳。
七修類纂。
楊誠齋江東集詩：醉眠管得銀河鵲，天上歸來打六更。自注云：予庚戌考試，殿廬夜漏，殺五更之後，復打一更，問雞人，云：宮漏有六更。
忠曰：余觀日本禪林二十五點圖數本，皆未得初更後更省點來由。或曰五更四點、五點則混開靜聲，故聞之不分明，可笑！又除前後二點之義，至謝肇淛初得其理焉。又如中華初更省第一點第二點，此方但去第二點。又有以鐘十八下為一通者，
竝非也。
又舊說曰：昔慈照相公命京師五山令擊二十五點，而今已廢焉。但今略法：初更如常式，二更唯一點而止，及三更，相接擊四更、五更，不管時辰。次相接鳴鐘九十下，遺十八下，及開靜鳴之，總一百八下也。
忠謂敕修清規大坐參云：鐘絕，開靜板鳴。
然則非鐘與開靜板同時鳴可知之。
因錄天竺城門開閉。雜阿含經云：王家常法，待遠使命來往，至初夜盡，城門乃閉。中夜已盡，輒復開門，欲令行人早得往來。
五更義。顏氏家訓云：或問：一夜何故五更？更何所訓？答曰：漢魏以來，謂為甲夜、乙夜、丙夜、丁夜、戊夜。又云：鼓，一鼓、二鼓、三鼓、四鼓、五鼓，亦云一更、二更、三更、四更、五更，皆以五為節。西都賦亦云：衛以嚴更之署。所以爾者？假令正月建寅，斗柄夕則指寅，曉則指午矣。自寅至午，凡歷五辰，冬夏之月，雖復長短參差，然辰間遼闊，盈不至六，縮不至四，進退常在五者之間更歷也經也，故曰五更爾。
五更三點後，百八鐘。
禪苑、南禪規。
舊說曰：百八鐘，先九十下，遺十八下，及大開靜鳴之。忠曰：若然，十八下可在小開靜後。
戛鼓磉，曉鼓三通。
南禪。
敕修云：更鼓，早晚平擊三通。
廚下小鐘三會，小開靜。
禪苑、瑩山。
此候五更四點時。
禪苑云：諸寮供過行者及燈頭等，并皆先起。云開小靜摺被，蓋非也。
廚前云版三通，大開靜。
瑩山。禪苑為一會。
此候五更五點時，眾僧齊起。
鼓版一時和鳴，自緩到急，此時處處板亦同時鳴。
禪苑、永平、瑩山皆云：大開靜摺被。云：鐘絕，開靜板鳴，摺被。此是大開靜，蓋百八鐘經四點五點時，到此聲絕。
火鼓。
長擊版三通。
鳴大版。禪苑、校定。
禪苑此名長板，方下鉢。
禪苑云：次打長板者，眾僧下鉢也，眾僧一時入堂。次打木魚，眾僧集定也。
校定清規云：長板者，火鼓後長擊三會者是也，非木魚後三下者。今叢林皆以三下板為長板，方行禮，今只隨時可也。
忠曰：禪苑長板未言幾通，到校定方言三會。日用清規云：聞木魚後，長板。可知壽無量時已謬以三下疊疊為長板也。校定所謂今叢林皆以三下板為長板者是也。
竺仙曰：開靜後，長擊三通者，此名長板。
忠曰：竺仙說合禪苑、校定，不合日用清規、敕修清規也。如日用、敕修以三下疊疊名長板，且隨時訛耳。又竺仙時，敕修清規未撰成。
十八鐘。
鳴大鐘。敕修。
按敕修法器章，十八鐘在堂前鐘七下已前。又云：近時諸方住持大鐘鳴時，先入堂坐。
木魚三通。
長擊。禪苑。
眾僧集定。舊說曰：十八鐘後，鳴木魚。禪苑云：次打木魚，眾僧集定也。
版三下疊疊。
大版。敕修。
日用、敕修此名長板下鉢。
日用清規云：聞木魚後，長板鳴，下鉢。
敕修云：木魚後，三下疊疊擊之，謂之長板。
忠曰：敕修已前，日用清規時已謬，校定亦只隨時，敕修亦從流傳乎。
竺仙曰：十八鐘後，三下板，名長板，非也。
忠曰：竺仙說，合禪苑、校定。
問訊鼓三通。
禪苑。此鼓在庫前。又名下鉢鼓。
禪苑云：三通鼓鳴者，住持人赴堂也。
堂前鐘七下。
與問訊鼓同時鳴。禪苑、敕修。舊說此名斂鐘。
禪苑云：堂前小鐘子鳴者，眾僧下床，只候問訊住持人也。
敕修云：僧堂鐘，住持入堂時鳴七下。
瑩山云：庫前云鼓三會，及第三會，堂前小鐘同鳴，報主人入堂也。
舊說曰：竺仙曰：住持十八鐘可入堂，或曰住持問訊鼓可入堂。何故？曰：十八鐘時未下鉢。
忠曰：此依敕修。
至問訊鼓方下鉢，為鉢妨下床，且屏之。
禪苑云：放鉢須當上肩。
及住持入堂，即下床迎住持。住持上床畢，眾卻就座，安鉢正面。按二說，住持問訊鼓入堂者近理。蓋堂前斂鐘與問訊鼓同時鳴之，而清規每云堂前鐘七下，住持入堂故。
忠曰：敕修清規赴齋粥云：近時諸方住持，大鐘鳴時先入堂坐。
乃知竺仙謂十八鐘入堂者，諸方異規，何校是非？又或謂十八鐘未下鉢，只依敕修三下疊疊下鉢也。然竺仙固主張開靜後，長擊三通板下鉢，故十八鐘已前既下鉢而已。
巡火板。
敕修赴齋粥云：齋時，候巡火板鳴，先歸鉢位。
三下板。
禪苑，眾僧下鉢。是名火板。
忠曰：單三下也，日本此謂三鐘。按禪苑，如晨粥時，以長擊三通下鉢；齋時，以三下板下鉢。
長板。
長擊三通。
敕修法器章云：大版，齋粥二時，長擊三通。
大鐘。
十八下。禪苑報齋時。
木魚。
二通。
敕修木魚云：齋粥二時，長擊二通。
三下疊疊板。
敕修云：大版，齋粥云云，木魚後三下疊疊。
問訊鼓三通。
又名下鉢鼓。
禪苑云：三通鼓鳴者，住持人赴堂也。堂前小鐘子鳴者，眾僧下床，只候問訊住持人也。
堂前小鐘。
禪苑云：齋前聞三下板鳴者，眾僧下鉢也。次鳴大鐘者，報齋時也。自余長板、魚鼓、堂前小鐘、維那打鎚、食畢下堂，竝
同晨粥之法。