凡十二，蜀人也。久參圓悟，一日，商確古今，師每當仁不讓，悟喝云：儞參禪不求正悟，只管信口亂道作麼？師不覺汗下，歸堂坐禪，徹夜不寐，忽然猛省，不覺失笑。
次日，復見圓悟，議論鋒發，略無疑滯，悟即點頭。師云：昨日亦如此祗對，和尚為甚麼不肯？今日亦如是，又卻點頭。
悟叱曰：癡漢！儞昨日雜妄想心也。
師作禮云：元來釋迦老子無神通也。
也成師子吼。旃檀林，任馳驟，剔起眉毛頂上生，剜肉成瘡露家丑。
示眾云：久雨不晴今日晴，檐頭雨滴許誰聽？髑髏忽破聞機盡，見色聞聲總現成。拈拄杖，擊繩床云：此是聲色雙舉，聞見歷然，且那個是現成底，會麼？浙人不相色，胡人不相鼻。
凡四，福州人也。徧扣諸方，後依華禪師，華問：如何是正法眼？
師云：破砂盆。華頷之。
一日，取辭，華送以偈，末句有云：
吾有末後句，歸來要汝遵。
華領天童命，師充第一座。師後開法衢之烏巨，終于本山。
示眾云：以榍出榍，翻成途轍；以心傳心，其病轉深。達磨大師不會當頭句，卻向少林面壁九年。後代兒孫承虛接響，揚眉瞬目，行棒行喝，盡是黃葉止啼。烏巨到這，直得上天無路，入地無門，咬定牙關，且與諸人和泥合水。卓拄杖云：不是一番寒徹骨，爭得梅花撲鼻香？
示眾云：動弦別曲，葉落知秋，舉一明三，日機銖兩。如王秉劍，殺活臨時，猶是無風匝匝之波。向上別有一路，千圣把手共行，合入犁泥地獄。正當與麼時，合作麼生？江南兩浙，春寒秋熱。
示眾云：盡乾坤大地，喚作一句子；擔枷帶鎖，不喚作一句子。業識忙忙，兩頭俱透脫，凈倮倮，赤灑灑，沒可把，達磨一宗掃土而盡。所以云門大師道：盡乾坤大地無纖毫過患，猶是轉句。不見一法，始是半提，更須知有全提底時節。大小云門，劍去久矣，方乃刻舟。