夫往生極樂之教行，濁世末代之目足也，道俗貴賤，誰不歸者？但顯密教法，其文非一，事理業因，其行惟多，利智精進之人未為難，如予頑魯之者，豈敢矣？是故依念佛一門，聊集經論要文，披之修之，易覺易行，總有十門，分為三卷：一、厭離穢土；二、欣求凈土；三、極樂證據；四、正修念佛；五、助念方法；六、別時念佛；七、念佛利益；八、念佛證據；九、往生諸業；十、問答料簡。置之座右，備於廢忘矣。
大文第一、厭離穢土者，夫三界無安，最可厭離。今明其相，總有七種：一、地獄；二、餓鬼；三、畜生；四、阿修羅；五、人；六、天；七、總結。
第一、地獄，亦分為八：一、等活；二、黑繩；三、眾合；四、叫喚；五、大叫喚；六、焦熱；七、大焦熱；八、無間。
初、等活地獄者，在於此閻浮提之下一千由旬，縱廣一萬由旬。此中罪人互常懷害心，若適相見，如獵者逢鹿，各以鐵爪而互攫裂，血肉既盡，唯有殘骨。或獄卒手執鐵杖、鐵棒，從頭至足，遍皆打筑，身體破碎，猶如沙揣。或以極利刀分分割肉，如廚者屠魚肉，涼風來吹，尋活如故，欻然復起，如前受苦。或云空中有聲云：此諸有情，可還等活。或云獄卒以鐵叉打地，唱云：活，活。如是等苦，不可具述。
已上依智度論、瑜伽論、諸經要集撰之。
以人間五十年為四天王天一日一夜，其壽五百歲；以四天王天壽為此地獄一日一夜，其壽五百歲。殺生之者墮此中。
已上壽量依俱舍，業因依正法念經，下六亦同之。
優婆塞戒經以初天一年為初地獄日夜，下去準之。
此地獄四門之外，復有十六眷屬別處：一、屎泥處，謂有極熱屎泥，其味最苦，金剛觜蟲充滿其中，罪人在中，食此熱屎，諸蟲聚集，一時競食，破皮噉肉，折骨唼髓。昔殺鹿殺鳥之者墮此中。
二、刀輪處，謂鐵壁周匝高十由旬，猛火熾然，常滿其中，人間之火比此如雪，才觸其身，碎如芥子。又雨熱鐵，猶如盛雨；復有刀林，其刃極利；復有雨刃，如雨而下，眾苦交至，不可堪忍。昔貪物殺生之者墮此中。
三、甕熟處，謂執罪人入鐵甕中，煎熟如豆。昔殺生煮食之者墮此中。
四、多苦處，謂此地獄有十千億種無量楚毒，不可具說。昔以繩縛人，以杖打人，驅人令行於遠路，從嶮處落人，薰煙惱人，令怖小兒，如是等種種惱人之者，皆墮此中。
五、闇冥處，謂在黑闇處，常為闇火所燒，大力猛風吹金剛山，合磨令，*幢頭張鐵繩，繩下多有熱鑊，驅罪人令負鐵山，從繩上行，遙落鐵鑊，摧煮無極。
等活地獄及十六別處，一切諸苦，十倍重受，獄卒呵責罪人云：心是第一怨，此怨最為惡，此怨能縛人，送到閻羅處。汝獨地獄燒，為惡業所食，妻子兄弟等，親眷不能救。
後五地獄各以前前一切地獄所有之諸苦，十倍重受，例應知之。
已上正法念經意。
以人間一百歲為忉利天一日夜，其壽一千歲；以忉利天壽為一日夜，此地獄壽一千歲。殺生、偷盜之者墮此中。
復有異處名等喚受苦處，謂舉在嶮岸無量由旬，熱炎黑繩束縛系已，然後推之，墮利鐵刀熱地之上，鐵炎牙狗之所噉食，一切身分，分分分離，唱聲吼喚，無有救者。昔說法依惡見論，一切不實，不顧一切，投岸自殺者墮此中。
復有異處名畏鷲處，謂獄卒怒杖急打，晝夜常走，手執火炎鐵刀，挽弓弩箭，隨後走逐，斫打射之。昔貪物故，殺人、縛人奪食者墮此中。
三、眾合地獄者，在黑繩下，縱廣同前。多有鐵山兩兩相對，牛頭、馬頭等諸獄卒，手執器杖，驅令入山間，是時兩山迫來合押，身體摧碎，血流滿地；或有鐵山從空而落，打於罪人，碎如沙揣；或置石上，以巖押之；或入鐵臼，以鐵杵搗；極惡獄鬼并熱鐵師子、虎、狼等諸獸，烏、鷲等鳥，競來食噉。
又鐵炎觜鷲取其腸已，掛在樹頭而噉食之。彼有大河，中有鐵鉤，皆悉火然，獄卒執罪人擲彼河中，墮鐵鉤上；又彼河中有熱赤銅汁，漂彼罪人，或有身如日初出者，有身沈沒如重石者，有舉手向天而號哭者，有共相近而號哭者，久受大苦，無主無救。又復獄卒取地獄人置刀葉林，見彼樹頭有好端正嚴飾婦女，如是見已，即上彼樹，樹葉如刀，割其身肉，次割其筋。如是劈割一切處已，得上樹已，見彼婦，其一病力於一日夜能令四大州若干人皆死。又自身蟲出，破其皮肉骨髓飯食。復有別處，名云火霧。昔以酒與人令醉已，調戲弄之，令彼羞恥者墮此受苦。謂獄火滿，厚二百肘，獄卒捉罪人，令行火中，從足至頭，一切洋消，舉之；或以大鐵串從下貫之，徹頭而出，反覆炙之，令彼有情諸根毛孔及以口中悉皆炎起，或入熱鐵鑊，或置熱鐵樓，鐵火猛盛，徹於骨髓。
若以此獄豆許之火置閻浮提，一時焚盡，況罪人之身軟如生蘇，長時焚燒，豈可忍哉？此地獄人望見前五地獄之火，猶如雪霜。
以人間千六百歲為他化天一日夜，其壽萬六千歲；以他化天壽為一日夜，此地獄壽亦然。殺、盜、婬、飲酒、妄語、邪見之者墮此中。
四門之外復有十六別處，其中有一處名分荼離迦，謂彼罪人一切身分無芥子許無火炎處，異地獄人如是說言：汝速疾來！汝速疾來！此有分荼離迦池，有水可飲，林有潤影。隨而走趣，道上有坑，滿中熾火，罪人入已，一切身分皆悉燒盡，燒已復生，生已復燒，渴欲不息，便前進入。既入彼處，分荼離迦炎燃，高大五百由旬，彼火燒炙，死而復活。若人自餓死，望得生天，復教他人令住邪見者墮此中。
復有別處，名闇火風，謂彼罪人惡風所吹，在虛空中無所依處，如輪疾轉，身不可見。如是轉已，異刀風生，碎身如沙，分散十方，散已復生，生已復散，常如是。若人作如是見，一切諸法有常、無常，無常者身，常者四大，彼邪見人受如是苦。余如經說。
七、大焦熱地獄者，在焦熱下，縱廣同前。苦相亦同，
但前六地獄根本別處一切諸苦，十倍具受，不可具說，其壽半中劫。殺、盜、婬、飲酒、妄語、邪見，并污凈戒尼之者墮此中。
此惡業人先於中有見大地獄相，有閻羅人，面有惡狀，手足極熱，捩身努肚甚大，如黑云色，眼炎如燈，鉤牙鋒利，臂手皆長，搖動作勢，一切身分皆悉麤起。如是種種可畏形狀，堅系罪人咽，如是將去，過六十八百千由旬地海洲城，在海外邊復行三十六億由旬，漸漸向下十億由旬。一切風中，業風第一，如是業風將惡業人去到彼處。既到彼已，閻魔王種種呵嘖。呵嘖既已，惡業羂縛，出向地獄，遠見大焦熱地獄普大炎熱，又聞地獄罪人啼哭之聲，悲愁恐魄，受無量苦。如是無量百千萬億無數年歲，聞啼哭聲，十倍恐魄，心驚怖畏，閻羅人呵嘖之言：汝聞地獄聲，已如是怖畏，何況地獄燒，如燒乾薪草。火燒非是燒，惡業乃是燒。火燒則可滅，業燒不可滅云云。
如是苦呵嘖已，將向地獄，有大火聚，其聚舉高五百由旬，其量寬廣二百由旬，炎然熾盛，彼人所作惡業勢力，急擲其身墮彼火聚，如大山崖劫或減劫，大火燒汝身。癡人已作惡，今何用生悔？非是天修羅，健達婆龍鬼，業羂所系縛，無人能救汝。如於大海中，唯取一掬水，此苦如一掬，後苦如大海。
既呵嘖已，將向地獄，去彼二萬五千由旬，聞彼地獄啼哭之聲，十倍悶絕。頭面在下，足在於上，逕二千年，皆向下行。
彼阿鼻城縱廣八萬由旬，七重鐵城、七層鐵網，下有十八隔，刀林周匝，四角有四銅狗，身長四十由旬，眼如電，牙如劍，齒如刀山，舌如鐵刺，一切毛孔皆出猛火，其煙臭惡，世間無喻。有十八獄卒，頭如羅剎，口如夜叉，有六十四眼，迸散鐵丸，鉤牙上出，高四由旬，牙頭火流，滿阿鼻城。頭上有八牛頭，一一牛頭有十八角，一一角頭皆出猛火。又七重城內有七鐵幢，幢頭火踴，猶如沸泉，其炎流迸，亦滿城內。四門閫上有十八釜，沸銅踴出，亦滿城內。一一隔間有八萬四千鐵蟒口令開，以三熱鐵丸置其口中，即燒其口及以咽喉，徹於府藏，從下而出。又以洋銅而灌其口，燒喉及口，徹於府藏，從下流出。
已上瑜伽。言三熱者，燒然、極燒然、遍極燒然。
前七大地獄并及別處，一切諸苦以為一分，阿鼻地獄一千倍勝。如是阿鼻地獄之人見大焦熱地獄罪人，如見他化自在天處。四天下處欲界六天聞地獄氣，即皆消盡。何以故？以地獄人極大臭故。地獄臭氣何故不來？有二大山，一名出山，二名沒山，遮彼臭氣。若人聞一切地獄所有苦惱，皆悉不憶，聞此則死。如是阿鼻大地獄處，於千分中不說一分。何以故？不可說盡，不可得聽，不可譬喻。若有人說，有人聽，如是之人，吐血而死。
此無間獄，壽一中劫。
造五逆罪，撥無因果，誹謗大乘，犯四重禁，虛食信施者墮此中。
此無間獄，四門之外亦有十六眷屬別處，其中一處名鐵野干食處，謂罪人身上，火然十由旬量，諸地獄中，此苦最勝。又雨鐵塼，如盛夏雨，身體破碎，猶如乾脯，炎牙野干常來食噉，於一切時受苦不止。昔燒佛像，燒僧房，燒僧臥具者墮此中。
復有別處，名黑肚處，謂饑渴燒身，自食其肉，食已復生，生已復食。有黑肚蛇繞彼罪人，始從足甲，漸漸嚙食，或入猛火焚燒，或在鐵鑊煎煮，無量億歲受如此苦。昔取佛財物食用之者墮此中。
復有別處，名雨山聚處，謂一由旬量鐵山從上而下，打彼罪人，碎如沙揣，碎已復生，生已復碎。又有十一炎周遍燒身。又獄卒以刀遍割身分，極熱白鑞汁入其割處，四百四病具足常有，長久受苦，無有年歲。昔取辟支佛之食自食不與之者墮此。
復有別處，名閻婆度處，有惡鳥身大如象，名曰閻婆，觜利生炎，執罪人遙上空中，東西游行，然後放之，如石墮地，碎為百分。碎已復合，合已復執。又利刃滿道，割其足腳。或有炎齒狗來嚙其身，於長久時，受大苦惱。昔決斷人困之，令人渴死之者墮此。余如經說。
已上正法念經。
瑜伽第四通說八大地獄近邊別處，云：謂彼一切諸大那落迦皆有四方四岸四門，鐵圍遶，從其四方四門出已，其一一門外置四出園，謂煻煨齊膝，彼諸有情出為求舍宅，游行至此，下足之時，皮肉及血并即消爛，舉足還生。次此煻煨無間，即有死屍糞泥，此諸有情為求舍宅，從彼出已，漸漸游行，陷入其中，首足俱沒。又屍糞泥內多有諸蟲，名娘矩吒，穿皮入肉，斷筋破骨，取髓而食。次屍糞泥無間，有利刀劍，仰刃為路，彼諸有情為求舍宅，從彼出已，游行至此，下足之時，皮肉筋血悉皆消爛，舉足之時，還復如故。
次刀劍刃路無間，有刃葉林，彼諸有情為求舍宅，從彼出已，往趣彼陰，才坐其下，微風遂末梨林，彼諸有情為求舍宅，便來趣之，遂登其上。當登之時，一切刺鋒悉回向下，欲下之時，一切刺鋒復回向上，由此因緣，貫刺其身，遍諸支節。爾時，便有鐵觜大鳥上彼頭上，或上其髆，探啄眼精而噉食之。從鐵設*拉末梨林無間，有廣大河，沸熱灰水彌滿其中，彼諸有情尋求舍宅，從彼出已，來墮此中。猶如以豆置之大鑊，然猛熾火而煎煮之，隨湯騰涌，周旋回復。
繕那，或如雪山。
或有鬼名鑊身，其身長大，過人兩倍，無有面目，手足猶如鑊腳，熱火滿中焚燒其身。昔貪財屠殺之者受此報。
或有鬼名食吐，其身廣大，長半由旬，常求嘔吐，困不能得。昔或丈夫自噉美食，不與妻、子；或婦人自食，不與夫、子，受此報。
或有鬼名食氣，世人依病，水邊林中設祭，嗅此香氣，以自活命。昔於妻、子等前獨噉美食之者受此報。
或有鬼名食法，於嶮難處馳走求食，色如黑云，淚流如雨。若至僧寺，有人咒愿說法之時，因此得力活命。昔為貪名利，不凈說法之者受此報。
或有鬼名食水，饑渴燒身，周慞求水，困不能得，長發覆面，目無所見，走趣河邊。若人渡河，腳足之下遺落余水，速疾接取，以自活命。或人掬水施亡父母，則得少分，命得存立。若自取水，守水諸鬼以杖撾打。昔沽酒加水，或沈蚓、蛾，不修善法之者受此報。
或有鬼名悕望，世人為亡父母設祀之時，得而食之，余悉不能食。若人勞得小物，誑惑取用之者受此報。
或有鬼生海渚中，無有樹林、河水，其處甚熱，以彼冬日比人間夏過踰千倍，唯以朝露而自活命。雖住海渚，見海枯竭。昔行路之人病苦疲極，欺取其賈，與直薄少之者受此報。
或有鬼常至塚間，噉燒屍火，猶不能足。昔典主刑獄，取人飲食者受此報。
或有鬼生在樹中，逼迮押身，如賊木蟲，受大苦惱。昔伐陰涼樹及伐眾僧園林之者受此報。
復有鬼頭發垂下，遍纏身體，其發如刀，刺切其身，或變作火，周匝戶蟲名為舐發，依發根住，常食其發；二戶蟲名繞眼，依眼住，常食眼；四戶蟲依腦食腦；一戶名稻葉，依耳食耳；一戶名藏口，依鼻食鼻；二戶，一名遙擲，二名遍擲，依唇食唇；一戶名針口，依舌食舌；五
不常滿，火盛不久然，
日出須臾沒，月滿已復缺，
尊榮高貴者，無常復，危脆不堅，難可恃怙，云何安然規望百歲？四方馳求，貯積聚斂，聚斂未足，溘然長往，所有產貨，徒為他有，冥冥獨逝，誰訪是非？若覺無常過於望，釋天寶象何日同乘？眾車苑中無復能見，麤澀苑內甲胄長辭，雜林苑中宴會無日，歡喜苑中游止無期，劫波樹下白玉軟石更無坐時，曼陀枳尼殊勝池水沐浴無由，四種甘露卒難得食，五妙音樂頓絕聽聞。悲哉！此身獨嬰此苦，愿垂慈愍，救我壽命，更延少日，不亦樂乎！勿令墮彼馬頭山，沃焦海。雖作是言，無敢救者。
當知此苦甚於地獄。故正法念經偈云：
天上欲退時，心生大苦惱，
地獄眾苦毒，十六不及一。
又大德天既生之後，舊天眷屬舍而從彼。或有威德天，不順心時，驅令出宮，不能得住。
余五欲天悉有此苦，上二界中雖無如此之事，終有退沒之苦，乃至悲想，不免阿鼻，當知天上亦不可樂。
已上天道。
第七、總結厭相者，謂一篋偏苦，非可耽荒，四山合來，無所避遁，而諸眾生以貪愛自蔽，深著於五欲，非常謂常，非樂謂樂，彼如洗癰置睫，猶蓋分者？父母兄弟及妻子，朋友僮仆并珍財，死去無一來相親，唯有黑業常隨逐。
閻羅常告彼罪人，無有少罪我能加，汝自作罪今自來，業報自招無代者。父母妻子無能救，唯當勤修出離因。是故應舍枷鎖業，善知遠離求安樂。
又大集經偈云：妻子珍寶及王位，臨命終時不隨者；唯戒及施不放逸，今世後世為伴侶。如是展轉，作惡受苦，徒生徒死，輪轉無際。如經偈云：一人一劫中，所受諸身骨，常積不腐敗，如毗布羅山。一劫尚爾，況無量劫？我等未曾修道，故徒歷無邊劫，今若不勤修，未來亦可然。如是無量生死之中，得人身甚難；縱得人身，具諸根亦難；縱具諸根，遇佛教亦難；縱遇佛教，生信心亦難。故大經云：生人趣者，如爪上土；墮三途者，如十方土。法華經云：無量無數劫，聞是法亦難；能聽是法者，此人亦復難。而今適具此等緣，當知應離苦海，往生凈土，只在今生。而我等頭戴霜雪，心染俗塵，一生雖盡，希望不盡，遂辭白日下，獨入黃泉底之時，墮多百踰繕那洞然猛火中，雖呼天扣地，更有何益乎？愿諸行者疾生厭離心，速隨出要路，莫入寶山空手而歸。
問：以何等相應，生厭離心？
答：若欲廣觀，如前所說六道因果、不凈、苦等，或復龍樹菩薩勸發禪陀迦王偈云：
是身不凈九孔流，無有窮已若河海，薄皮覆蔽似清凈，猶假瓔珞自莊嚴。
諸有智人乃分別，知其虛誑便棄舍。譬如疥者近猛焰，初雖暫悅後增苦。
貪欲之想亦復然，始雖樂著終多患。見身實相皆不凈，即是觀於空無我。
若能修習斯觀者，於利益中最無上。雖有色族及多聞，若無戒智猶禽獸。
雖處丑賤少聞見，能修戒智名勝上。利衰八法莫能免，若有除斷真無匹。
諸有沙門婆羅門，父母妻子及眷屬，莫為彼意受其言，廣造不善非法行。
設為此等起諸過，未來大苦唯身受。夫造眾惡不即報，非如刀劍交傷割，
臨終罪相始俱現，後入地獄嬰諸苦。信戒施聞慧慚愧，如是七法名圣財，
真實無比牟尼說，超越世間眾珍寶。知足雖貧可名富，有財多欲是名貧，
若豐財業增諸苦，如龍多首益酸毒。當觀美味如毒藥，以智慧水灑令凈。
為存此身雖應食，勿貪色味長憍慢。於諸欲染當生厭，勤求無上涅盤道。
調和此身令安隱，然後宜應修齊戒，一夜分別有五時，於二時中當眠息，
初中後夜觀生死，宜勤求度勿空過。譬如少鹽置河，不能令水有咸味，
微細之惡遇眾善，消滅散壞亦如是。雖受梵天離欲娛，還墮無間熾然苦。
雖居天宮具光明，後入地獄黑闇中。所謂黑繩獄一念苦，百千萬分不及一。於畜生中苦無量，或有系縛及鞭撻，
或為明珠羽角牙，骨毛皮肉被殘害。餓鬼道中苦亦然，諸所須欲不隨意，
饑渴所逼困寒熱，疲乏等苦甚無量。屎尿糞穢諸不凈，百千萬劫莫能得，
設復推求得少分，更相劫奪尋散失。清涼秋月患焰熱，溫和春日轉寒苦。
若趣園林眾果盡，設至清流變枯竭。罪業緣故壽長遠，經有一萬五千歲，
受眾楚毒無空缺，皆是餓鬼之果報。煩惱駃河漂眾生，為深怖畏熾然苦，
欲滅如是諸塵勞，應修真實解脫諦。離諸世間假名法，則得清凈不動處。
已上有百十行偈，今略抄。
若存略者，如馬鳴菩薩賴吒和羅伎聲唱云：
有為諸法，如幻如化，三界獄縛，無一可樂。王位高顯，勢力自在，
無常既至，誰得存者？如空中云，須臾散滅。是身虛偽，猶如芭蕉，
為怨為賊，不可親近。如毒蛇篋，誰當愛樂？是故諸佛，常呵此身。
此中具演無常、苦、空、無我，聞者悟道。
或復堅牢比丘壁上偈云：
生死不斷絕，貪欲嗜味故，養怨入丘塚，虛受諸辛苦。
身臭如死屍，九孔流不凈，如廁蟲樂糞，愚貪身無異。
憶想妄分別，則是五欲本。智者不分別，五欲則斷滅。
邪念生貪著，貪著生煩惱；正念無貪欲，余煩惱亦盡。
過去彌樓揵馱佛滅後，正法滅時，陀摩尸利菩薩求得此偈，弘宣佛法，利益無量眾生。或復仁王經有四非常偈可見。若樂極略者，如金剛般若經云：
一切有為法，如夢幻泡影，
如露亦如電，應作如是觀。
或復大經偈云：
諸行無常，是生滅法；
生滅滅已，寂滅為樂。
只園寺無常堂四隅有頗梨鍾，鍾音中亦說此偈，病僧聞音，苦惱即除，得清涼樂，如入三禪，垂生凈土，況復雪山大士舍全身而得此偈？行者善思念，不得忽爾之，如說觀察。應當離貪、瞋、癡等惑業，如師子追人；不應作外道無益苦行，如癡狗追塊。
問：不凈、苦、無常，其義易了，現見有法體，何說為空？
答：豈不經說如夢幻化？故例夢境，當觀空義。如西域記云：波羅痆斯國施鹿林東行二三里有涸池，昔有一隱士於此池側結廬屏迹，博習伎術，究極神理，能使瓦礫為寶，人畜易形，但未能馭風云，陪仙駕。閱圖考古，更求仙術，其方曰：命一烈士執長刀，立壇隅，屏息絕言，自昏逮旦，求仙者中壇而坐，手接長刀，口誦神咒，收視返聽，遲明登仙。遂依仙方求一烈士，數加重賂子無聲，何以驚叫？烈士曰：受命後，至夜分，惛然若夢，變異更起，見昔事主躬來慰謝，感荷厚恩，忍不報語。彼人震怒，遂見殺害，受中陰身，顧屍嘆惜，猶愿歷世不言以報厚德，遂見托生南印度大婆羅門家，乃至受胎、出胎，備經苦厄，荷恩荷德，嘗不出聲。洎乎受業、冠婚、喪親、生子，每念前恩，忍而不語，宗親、戚屬咸見怪異。年過六十有五，我妻謂曰：汝可言矣。若不語者，當殺汝子。我時惟念已隔生世，自顧衰老，唯此稚子，因止其妻，令無殺害，遂發此聲耳。隱士曰：我之過也，此魔嬈耳。烈士感恩，悲事不成，憤恚而死。
已上略抄。
夢境如是，諸法亦然，妄想夢未覺，於空謂為有。故唯識論云：未得真覺，常處夢中，故佛說為生死長夜。
問：若作無常、苦、空等觀，豈異小乘自調自度？
答：此觀不局小，亦通在大乘。如法華云：大慈悲為室，柔和忍辱衣，諸法空為座，處此為說法。
諸法空觀尚不妨大慈悲心，何況苦、無常等催菩薩悲愿乎？是故大般若等經以不凈等觀亦為菩薩法。若欲知者，更讀經文。
問：如是觀念，有何利益？
答：若常如是調伏心者，五欲心微薄，乃至臨終正念不亂，不墮惡處。如大莊嚴論勸進系念偈云：
汁，腦滿髑髏中，胸膈痰癊流，內有生熟藏，
肪膏與皮膜，五藏諸腹胃，如是臭爛等，諸不凈同居。
罪身深可畏，此即是怨家，無識耽欲人，愚癡常保護。
如是臭穢身，猶如朽城廓，日夜煩惱逼，遷流無暫停。
身城骨墻壁，血肉作涂泥，畫彩貪瞋癡，隨處而莊。四邊階道眾寶合成，種種寶華彌覆池中，青蓮有青光，黃蓮有黃光，赤蓮、白蓮各有其光，微風吹來，華光亂轉，一一華中各有菩薩，一一光中有諸化佛。微瀾回流，轉相灌注，安詳徐逝，不遲不疾，其聲微妙，無不佛法。或演說苦、空、無我、諸波羅蜜，或流出十力、無畏、不共法音，或大慈悲聲，或無生忍聲，隨其所聞，歡喜無量，隨順清凈寂滅真實之義，隨順菩薩、聲聞所行之道。又鳧、雁、鴛鴦、鶖鷺、鵝、鶴、孔雀、鸚鵡、伽陵頻迦等百寶色鳥，晝夜六時，出和雅音，贊嘆念佛念法念比丘僧，演暢五根、五力、七菩提分，無有三途苦難之名，但有自然快樂之音。彼諸菩薩及聲聞眾入於寶池洗浴之時，淺深隨念，不違其心，蕩除心垢，清明澄潔。洗浴已訖，各各自去，或在空中，或在樹下，有講經、誦經者，有受經、聽經者，有坐禪者，有經行者，其中未得須陀洹者則得須陀洹，乃至未得阿羅漢者得阿羅漢，未得阿惟越致者得阿惟越致，皆悉得道，莫不歡喜。復有清河，底布金沙，淺深寒溫，曲從人好，眾人游覽，同萃河濱。
已上水相。
池畔河岸有栴檀樹，行行相當，葉葉相吹，紫金之葉，白銀之枝，珊瑚之華，之實，一寶七寶，或純或雜，枝葉華果，莊嚴映飾。和風時來，吹諸寶樹，羅網微動，妙華徐落，隨風散馥，雜水流芬，況出微妙音，宮商相和。譬如百千種樂同時俱作，聞者自然念佛法僧，彼第六天萬種音樂不如此樹一種音聲。葉間生華，華上有果，皆放光明，化為寶蓋，一切佛事映現蓋中，乃至欲見十方嚴凈佛土，於寶樹間皆悉照見。樹上有七重寶網，寶網間有五百億妙華宮殿，宮殿中有諸天童子，瓔珞光耀，自在游樂。如是七寶諸樹周遍世界，名華軟草亦隨處有，柔軟香潔，觸者生樂。
已上樹林。
眾寶羅網彌滿虛空，懸諸寶鈴，宣妙法音，天華妙色繽紛亂墜，寶衣嚴具旋轉來下，如鳥飛空下，供散於諸佛。又有無量樂器懸處虛空，不鼓自鳴，皆說妙法。
復如意妙香、涂香、抹香、無量香，芬馥遍滿於世界，若有聞者，塵勞垢習自然不起。凡自地至空，宮殿、華樹、一切萬物，皆以無量雜寶、百千種香而共合成，其香普薰十方世界，菩薩聞者，皆修佛行。復彼國菩薩、羅漢、諸眾生等，若欲食時，七寶之機自然現前，七寶之鉢妙味滿中，不類世間之味，亦非天上之味，香美無比，甜酢隨意，見色聞香，身心清潔，即同食已，色力增長，事已化去，時至復現。
又彼土眾生欲得衣服，隨念即至，如佛所贊應法妙服自然在身，不求裁縫、染治、浣濯。又光明周遍，不用日月燈燭。冷暖調和，無有春秋冬夏，自然德風，溫冷調適，觸眾生身，皆得快樂，譬如比丘得滅盡三昧。每日晨朝吹散妙華，遍滿佛土，馨香芬烈，微妙柔軟，如兜羅綿，足履其上，蹈下四寸，隨舉足已，還復如故。過晨朝已，其華沒地，舊華既沒，更雨新華，中時、晡時、初、中、後夜亦復如是。
此等所有微妙五境，雖令見聞覺者身心適悅，而不增長有情貪著，更增無量殊勝功德。凡八方上下無央數諸佛國中極樂世界所有功德，最為第一，以二百一十億諸佛凈土嚴凈妙事皆攝在此中。若觀如是國土相者，除無量億劫極重惡業，命終之後必生彼國。
依二種觀經、阿彌陀經、稱贊凈土經、寶積經、平等覺經、思惟經等意記之。
世親偈云：
觀彼世界相，勝過三界道，究竟如虛空，廣大無邊際。
寶華千萬種，彌覆池流泉，微風動華葉，交錯光亂轉。
宮殿諸樓閣，觀十方無礙。雜樹異光色，寶欄遍圍繞，
無量寶絞絡，羅網遍虛空，種種鈴發響，宣吐妙法音。
眾生所愿樂，一切皆滿足，故我愿生彼，阿彌陀佛國。
第五、快樂無退樂者，今此娑婆世界無可耽玩，輪王之位，七寶不久，天上之樂，五衰早來，乃至有頂，輪回無期，況余世人乎？事與愿違，樂與苦俱，富者未必壽，壽者未必富，或昨富今貧，或朝生暮死，故經言：出息不待入息，入息不待出息。非唯眼前樂去哀來，亦臨命終隨罪墮苦。彼西方世界受樂無窮，人天交接，兩得相見，慈悲薰心，互如一子，共經行於琉璃地上，同游戲於栴檀林間，從宮殿至宮殿，從林池至林池。若欲寂時，風浪弦管自隔耳下；若欲見時，山川溪谷尚現眼前。香、味、觸、法隨念亦爾。
或渡飛梯作伎樂，或騰虛空現神通，或從他方大士而迎送，或伴天人圣眾以游覽，或至寶池邊慰問新生人，汝知不？是處名極樂世界，是界主號彌陀佛，今當歸依。或同在寶池中各坐蓮臺上，互說宿命事，我本在其國，發心求道之時，持其經典，護其戒行，作其善法，修其布施，各語所好喜之功德，具陳所來生之本末。或共語十方諸佛利生之方便，或共議三有眾生拔苦之因緣。議已，追緣而相去；語已，隨樂而共往。或復登七寶山輪之趺。如是八萬四千相好，纏絡紫磨金身，無量塵數光明，如集億千日月。有時在於七寶講堂演暢妙法，梵音深妙，悅可眾心。菩薩、聲聞、天、人大眾，一心合掌，瞻仰尊顏，即時自然微風吹七寶樹，無量妙華隨風四散，一切諸天奏諸音樂。當斯之時，熙怡快樂不可勝言。或復現廣大身，或現丈六八尺身，或在寶樹下，或在寶池上，隨眾生本宿命求道時心所喜愿大小，隨意為說經法，令其疾開解得道。如是隨種種機，說種種法。
又觀音、勢至兩菩薩，常在佛左右邊坐侍政論，佛常與是兩菩薩共對坐，議八方上下、去來現在之事。或時東方沙佛國無量無數諸菩薩眾，皆悉往詣無量壽佛所恭敬供養，及諸菩薩、聲聞之眾，南、西、北方，四維、上下亦復如是。見彼嚴凈土，微妙難思議，因發無量心，愿我國亦然。應時世尊動容微笑，口出無數光，遍照十方國，回光圍身三匝入頂，一切天人眾，踴躍皆歡喜。大士觀世音整服稽首，問佛：何緣笑，唯然愿說！時梵聲猶雷，八音暢妙響，當授菩薩記，告言：仁諦聽！十方來正士，吾悉知彼愿，志求嚴凈土，受決當作佛。覺了一切法，猶如夢幻響，滿足諸妙愿，必成如是剎。知法如電影，究竟菩薩道，具諸功德本，受決當作佛。通達諸法性，一切空無我，專求凈佛土，必成如是剎。
況復水、鳥、樹林皆演妙法？凡所欲聞，自然得聞，如是法樂，亦在何處乎？
此中多依雙觀經、平等覺經等意。
龍樹贊曰：
金底寶間池生華，善根所成妙臺座，
於彼座上如山王，故我頂禮彌陀佛。
諸有無常無我等，亦如水月電影露，
為眾說法無名字，故我頂禮彌陀佛。
愿共諸眾生，往生安樂國。
第九、隨心供佛樂者，彼土眾生晝夜六時常持種種天華供養無量壽佛，又有意欲供養他方諸佛，即前長跪叉手白佛，佛則可之，皆大歡喜。千億萬人各自翻飛，等輩相追，俱同共散飛到八方上下無央數諸佛所，皆前作禮，供養恭敬。如是每日晨朝，各以衣裓盛眾妙華供養他方十萬億佛，及諸衣服、伎樂，一切俱具，隨意出生，供養恭敬，即以食時，還到本國飯食經行，受諸法樂。
或言每日三時供養諸佛，行者今從遺教，得聞十方佛土種種功德，隨見隨聞，遙生戀慕，各相謂言：我等何時得見十方凈土，得值諸佛菩薩？每對教文，無不嗟嘆。而若適得生極樂國，或由自力，或承佛力，朝往暮來，須臾去，須臾還，遍至十方一切佛剎，面奉諸佛，值遇諸天士，聞正法，受大菩提記，乃至普入一切塵剎，作諸佛事，修普賢行，不亦樂乎？
阿彌陀經、平等覺經、雙觀經意。
龍樹偈云：
彼土大菩薩，日日於三時，
供養十方佛，是故稽首禮。
第十、增進佛道樂者，今此娑婆世界，修道得果甚難。何者？受苦者常憂，受樂者常著。苦云樂云，遠離解脫；若昇若沈，無非輪回。適雖有發心修行者，亦難成就，煩惱內催，惡緣外牽，或發二乘心，或還三惡道，譬猶水中之月，隨波易動，陣前之軍，臨刃則還，魚子難長，庵果少熟，如彼身子等六十劫退者是也。唯釋迦如來於無量劫難行苦行，積功累德，求菩薩道，未曾止息，觀三千大千世界，乃至無有如芥子許，非是菩薩舍身命處，為眾生故，然後乃得成菩提道，其余眾生非己智分，象子力微，身歿刀箭。故龍樹菩薩云：譬如四十里冰，如有一人以一升熱湯投之，當時似冰減，經夜至明，乃高於余者。凡夫在此發心救苦亦復如是，以貪瞋境順違多故，自起煩惱，返墮惡道。
彼極樂國土眾生有多因緣故，畢竟不退，增進佛道：一、佛悲愿力，常攝持故；二、佛光常照，增菩提心故；三、水、鳥、樹林、風鈴等聲，常令生念佛念法念僧之心故；四、純諸菩薩以為善友，外無惡緣，內伏重惑故；五、壽命永劫，共佛齊等，修習佛道，無有生死之間隔故。華嚴偈云：若有眾生一見佛，必使凈除諸業障。一見尚爾，何況常見？由此因緣，彼土眾生於所有萬物無我、我所心，去來進止，心無所系，於諸眾生得大悲心，自然增進，悟無生忍，究竟必至一生補處，乃至速證無上菩提。為眾生故，示現八相，隨緣在於嚴凈國土轉妙法輪，度諸眾生，令諸眾生欣求其國，如我今日志愿極樂，亦往十方引接眾生，如彌陀佛大悲本愿，如是利益，不亦樂乎？一世勤修是須臾間，何不棄眾事求凈土哉？愿諸行者努力匪懈！
多依雙觀經，并天臺十疑等意。
龍樹偈云：
彼尊無量方便境，無有諸趣惡知識，
往生不退至菩提，故我頂禮彌陀佛。
我說彼尊功德事，眾善無邊如海水，
所獲善根清凈者，愿共眾生生彼國。
愿共諸眾生，往生安樂國。
大文第三、明極樂證據者，有二：一、對十方；二、對兜率。
初、對十方者。問：十方有凈土，何唯愿生極樂耶？
答：天臺大師云：諸經論處處唯勸眾生偏念阿彌陀佛，令求西方極樂世界。無量壽經、觀經、往生論等數十余部經論文殷懃指授，勸生西方，是以偏念也。
大師披閱一切經論凡十五遍，應知所述不可不信。
迦才師三卷凈土論引十二經、七論：一、無量壽經；二、觀經；三、小阿彌陀經；四、鼓音聲經；五、稱揚諸佛功德經；六、發覺凈心經；七、大集經；八、十方往生經；九、藥師經；十、般舟三昧經；十一、大阿彌陀經、十二、無量清凈平等覺經。
已上。雙觀無量壽經、清凈覺經、大阿彌陀經，同本異譯也。
一、往生論；二、起信論；三、十住毗婆沙論；四、一切經中彌陀偈；五、寶性論；六、龍樹十二禮偈；七、攝大乘論彌陀偈。
已上。智憬師同之。
私加云：法華經藥王品、四十華嚴經普賢愿、目連所問經、三千佛名經、無字寶篋經、千手陀羅尼經、十一面經、不空羂索、如意輪、隨求、尊勝、無垢凈光、光明、阿彌陀等，諸顯密教中專勸極樂，不可稱計，故偏愿求。
問：佛言諸佛凈土實無差別，何故如來偏贊西方？
答：隨愿往生經，佛決此疑言：娑婆世界，人多貪濁，信向者少，習邪者多，不信正法，不能專一，心亂無志。實無差別，令諸眾生專心有在，是故贊嘆彼國土耳。諸往生人，悉隨彼愿，無不獲果。又心地觀經云：諸佛子等，應當至心求見一佛及一菩薩，如是名為出世法要云云。是故專求一佛國也。
問：為專其心，何故於中唯撰勸極樂？
答：設勸余凈土，亦不避此難，佛意難測，唯可仰信。譬若癡人墮於火坑，不能自出，知識救之，以一方便，癡人得力，應務速出，何暇縱橫論余術計？行者亦爾，勿生他念。
如目連所問經云：譬如萬川長流有浮草木，前不顧後，後不顧前，都會大海。世間亦爾，雖有豪貴，富樂自在，悉不得免生、老、病、死。只由不信佛經，後世為人更甚困劇，不能得生千佛國土，是故我說無量壽佛國易往易取，而人不能修行往生，還事九十五種邪道，我說是人名無眼人，名無耳人。
阿彌陀經云：我見是利，故說是言，若有信者，應當發愿生彼國土。
佛誡殷懃，唯應仰信，況復非無機緣，何強拒之？如天臺十疑云：阿彌陀佛別有大悲四十八愿接引眾生。又彼佛光明遍照法界，念佛眾生攝取不舍。十方各河沙諸佛舒舌覆三千界，證誠一切眾生念阿彌陀佛，乘佛大悲本愿力，決定得生極樂世界。又無量壽經云：末後法滅之時，特留此經百年在世，接引眾生生彼國土。故知阿彌陀佛與此世界極惡眾生偏有因緣。
慈恩云：末法萬年，余經悉滅，彌陀一教，利物偏增，大圣特留百歲。時經末法滿一萬年，一切諸經并從滅沒，釋迦恩重，留教百年。
又懷感禪師云：般舟三昧經說，跋陀和菩薩請釋迦牟尼佛言：未來眾生云何得見十方諸佛？佛教令念阿彌陀佛，即見十方一切佛。以此佛特與娑婆眾生有緣，先於此佛專心稱念，三昧易成。
又觀音、勢至本於是土修菩薩行，轉生彼國，宿緣所追，豈無機應耶？
第二、對兜率者，問：玄奘三藏云：西方道俗并作彌勒業，為同欲界，其行易成，大、小乘師皆許此法；彌陀凈土，恐凡鄙穢，修行難成。如舊經論，七地已上菩薩隨分見報佛凈土；依新論意，三地菩薩始可得見報佛凈土，豈容下品凡夫即得往生？
天竺既爾，今何勸極樂耶？
答：中國、邊州，其處雖異，顯密教門，其理是同。如今所引證據既多，寧可背佛教之明文，從天竺之風聞耶？何況只洹精舍無常院，令病者面西，作往佛凈剎想，具如下臨終行儀，明知佛意偏勸極樂，西域風俗豈乖之耶？又懷感禪師群疑論，於極樂、兜率立十二勝劣：一、化主，佛菩薩別故；二、凈穢土別；三、女人有無；四、壽命長短；五、內外有無懷中，西方在華殿中。雖二處勝劣，其義如斯，然并佛勸贊，莫相是非。
已上凡立二界勝劣差別。
慈恩立十異，前八不出感師所立，故不更抄；其第九云西方佛來迎，兜率不爾。感師云來迎同也；第十云西方經論殷懃勸極多，兜率非多亦非殷懃云云。
感師又於往生難易立十五同義、八異義。八異義者：一、本愿異，謂彌陀有引攝愿，彌勒無愿。無愿若自浮度水，有愿若乘舟而游水。二、光明異，謂彌陀佛光照念佛眾生，攝取不舍；彌勒不爾，光照如晝日之游，無光似暗中來往。三、守護異，謂無數化佛、觀音、勢至常至行者所。又稱贊凈土經云十方十兢伽沙諸佛之所攝受，又十往生經云佛遣二十五菩薩常守護行人，兜率不爾。有護若多人共游，不畏強賊所逼；無護似孤游嶮徑，必為暴客所侵。四、舒舌異，謂十方佛舒舌證誠，兜率不爾。五、眾圣異，謂華聚菩薩、山海慧菩薩發弘誓愿：若有一眾生生西方不盡，我若先去，不取正覺。六、滅罪多少。
七、重惡異，謂造五逆罪，亦得生西方，兜率不爾。八、教說異，謂無量壽經云橫截五惡趣，惡趣自然閉，昇道無窮極，易往而無人，兜率不爾。十五同義猶不可說於難生，況異有八門而乃說言難往？請諸學者尋理及教，監其難易二門，可永除其惑矣。
已上略抄。但十五同義可見彼論。
問：玄奘所傳，不可不會。
答：西域行法，暗以難決。今試會云：西域行者多有小乘鼓石，然後得金。
又云：苦行頭陀，初、中、後夜，勤心觀禪，苦而得道，聲聞教也。觀諸法相，無縛無解，心得清凈，菩薩教也。如文殊師利本緣。即引無行經喜根菩薩偈云：婬欲即是道，恚癡亦如是，如此三事中，無量諸佛道。若有人分別，婬怒癡及道，是人去佛道，譬如天與地。
如是有七十余偈。又同論云：一切法不可得，是名佛道，即是諸法實相，此不可得亦不可得。
又迦葉菩薩白佛言：一切諸法中，悉有安樂性，唯愿大世尊，為我分別說！又般若經云：一切有情品〉云：我見、人見、眾生見者，多墮邪見；斷滅見者，多疾得道。何以故？是易舍故。是故當知是人寧自以利刀割舌，不應眾中不凈說法。又同經法幢菩薩偈云：若有智慧人，一念發道心，必成無上尊，慎莫生疑惑。
已上。終不敗壞，必至菩提益。
又云：譬如閻浮檀金，除如意寶，勝一切寶。菩提之心閻浮檀金亦復如是，除一切智，勝諸功德。譬如迦楞毗伽鳥在中時，有大勢力，余鳥不及。菩薩摩訶薩亦復如是，於生死發菩提心，功德勢力，聲聞、緣覺所不能及。譬如波利質多樹華一日薰衣，瞻卜華、婆師華雖千歲薰，所不能及。菩提心華亦復如是，一日所薰功德香徹十方佛所，聲聞、緣覺以無漏智薰諸功德，於百千劫所不能及。譬如金剛，雖破不全，一切眾寶猶不能及。菩提之心亦復如是，雖少懈怠，聲聞、緣覺諸功德寶所不能及。
已上。經中有二百余喻可見。
偈云：
菩薩於生死，最初發心時，
一向求菩提，堅固不可動。
彼一念功德，深廣無涯際，
如來分別說，窮劫不能盡。