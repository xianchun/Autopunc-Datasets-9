千巖禪師，諱元長，越之蕭山董氏子也。出天目中峰本和尚之門，開化烏傷伏龍山圣壽寺。其接物利人，灼
？金向前叉手而立。
真公奮揕其胸曰：速道！速道！金便喝。
真曰：塵勞暫息，向上政未得在。金以拳筑真而趨去。
已而隱峨嵋，日咽松柏，脅不沾席者三年。聞伐木聲大徹，再參真公。真於地畫一圓相，金以袖拂去之；真又畫一圓相，金於中增一畫，又拂去之；真再畫如前，金又增一畫成十字，又拂去之；真復畫如前，金於十字加四隅成卍字，又拂去之；真乃總變三十圓相，金一一俱答。真曰：汝今方知佛法宏勝如此，宜往朔方大行吾道。
金先於定中見一山，重樓杰閣，金碧爛絢，諸佛五十二菩薩行道其中，有謂金曰：此五臺秘魔巖也，汝忘之乎？
至是游五臺，道逢蓬首女子，披五彩敝衣，赤足徐行，一黑獒隨其後。金問曰：汝何之？
曰：入山爾。
曰：將何為？
曰：一切不為。金喝之。
女子眴金曰：將謂是獅子兒。言訖不見。
金驚喜曰：吾於此山有宿緣乎？就中結靈鷲庵居之。聲光日溢，無遠近，負餱糧而獻者，繽紛也。
至正壬，吳門姚氏子也。幼孤，楞伽寺道原衍公牧金為沙彌。衍絕世交，筑碧山堂以自娛，因以白庵號金，且愛其姿，乃資金行腳，遂深入古鼎銘公之堂奧。已而歸吳，壘土為孤云庵，以事其母，其母亦得悟焉。
元至正間，浙宣政以凈慈請金，金不就，乃開法瑞光，次移嘉禾之天寧，南北英靈集如箕斂。元帝師大寶法王，贈金號曰圓通普濟禪師，是時金之名日重矣。
愚庵素倔強不肯可，諸方聞其名，常致書問於楚石，以為古鼎有子乎，楚石亦因褒之。其詞曰：道邁古今，學兼內外。白牙香象蹴踏而截流，金毛獅子哮吼而踞地。機用可謂逸群，文章乃其游戲。青天白日放古佛之瑞光，鬧市紅塵闡湖南之祖意，直得大海波翻，須彌粉碎，少林不識，曹溪不會，卻凈慈，道愈高，笑諸方進為退，乃吾古鼎銘兄之的傳，妙喜杲祖之六世者也。
愚庵以為然，作偈柬金曰：
聞道湖南第一山，交參龍象雜官班。
東頭賣貴酒頭賤，空手來時赤手還。
頂一機猶掣電，語言三昧若連環。
鐵舡下載休輕舉，老叔談禪亦強顏。
明初，有詔主天界。高帝留神內典，而楚石、愚庵輩亦赴焉。金以猶子之列與之，援經據論，披詰玄理，共大元叟家聲。五年，敕集三宗二千人建鍾山法會，大駕臨幸，命金陞座，闡揚宗旨，復命儒臣出眾燒香。疏曰：無量太虛，因三才而建極；有涯滄海，會八德以朝宗，發含靈心里之花。至哉！先覺秉樞斗寰中之柄久矣，高人則寶監當空，自合崑岡之璧，而玄珠在握，誰停赤水之車？化廣無為，音宣大呂，豈非人天協贊，日月雙懸？
金曰：皇風浩蕩，即凡心而印佛心；慈澤彌漫，據圣智以開世智。乃拈香鞠躬，起立曰：會麼？打面還他州土麥，唱歌須是帝鄉人。便下座。高帝大悅，萬眾稱善。
金年暮欲謝退，不可，乃喟然曰：吾以虛名濫當圣代，每懷煨芋諸公，予不逮矣！遂稱病篤，解還舊隱。未久圓寂，塔於嘉興環翠蘭若。
初，高帝詔選名宿輔導諸藩，而蜀王椿師事見心復，復名溢都中。金嘆曰：復公其不免耳！復果罹難而終，故諸方嘉金靖退，為叢林福云。
贊曰：水火相憎，鐺居其中，則世味以調；邪正相反，智居其中，則精神俱化。而銘公之攝六宗，其智能過於調化者也。丹青雖異，文彩全施，貴其知宜也；天岸雖高，明舟不犯，貴其用意也。象源之繼徑山，乃良於知宜而用意焉。知退而不知進者，滯於寂也；知進而不知退者，傷於勇也。白庵其無滯傷之病，與師資鼎峙，俾風化有醐酪之純，其流慈豈小小哉？
禪師出夏氏，臺州黃巖人也，諱慧明，字性原。居家不治生產，日游僧寺，父兄以不才子目之。父卒，明益無賴，嘗貨湌親里姑舅之家，或得斗米百錢歸，又作飯僧佛事。俄有長耳黃面病僧之門，乞食於明，明以碗羹施之，復乞，明躊躇答曰：柰我無有何！
病僧曰：無有亦須施我。明莫知其意。
病僧指明內竈曰：那是甚麼？明回視，失僧所在。明乃大驚，即走樂清，依寶冠沙門斬其發焉。
每遇禪者，則虛己請問，或有聞，即拜下風。久經歲月，而知有此事，即腰包行腳，上雙徑見元叟。叟曰：東嶺來？西嶺來？
明指草鞋曰：三文錢買的。
曰：未在，更道。
對曰：慧明只恁麼，和尚作麼生？
叟曰：念你新到，放你三十棒。明退參，三月方罄其旨。
久之，出世寧波五峰寺。明既蒞師首，以身先眾，間有憍懦不振者，明亦委致起之。凡垂機即宿，倔強者為之失色。於是湖江笑稱五峰門庭為曝腮處。洪武間，詔明主鍾山法會，而天鏡瀞、璧峰金、季潭泐皆與焉。內翰宋危諸公嘗問道於諸禪師。一日，間咨國事，有答曰：掃腥羶，建禮樂，萬代一時也，復何慮焉？
明曰：不然。禮樂有三代之隔，人心無夷夏之分。敬天懼人，思危防安，天下平矣。諸公悅服。
高帝聞明答語，以為有王佐略，欲留居都中，時辭還山。景濂宋公疏明居靈隱，明不就，乃薦同門天鏡瀞禪師。明還山日，鄰寺故老相訊，明乃蕭然布衲藤杖而已。或問大內隆遇典故，明緘口無一語，惟審山問歲，節節俱至。
明退居無何，而靈隱天鏡被流言坐忤，時流徙陜西，道經寶應，夜宿寧國寺，端坐而歿。以故靈隱席虛，師僧皆散，諸方不肯應。復請明，明嘆曰：時哉！時哉！不可避乎？
明既任靈隱，年雖邁，接納無少倦。嘗垂問曰：蓮花峰被蜉蝣食卻半邊，因甚不知？
僧進語曰：不啞不聾，不作阿家翁。明喜之。
又問曰：冷泉亭吞卻壑雷亭即不問，南高峰與北高峰鬭額是第幾機？
又僧進語曰：和尚今日放參。明亦喜之。
於是禪子蟻從，元叟家聲復大振。闡提陰嫉之，明又被議逮捕。或勸明引去，明怒曰：潛形茍免，豈道人所為乎？
適浴佛，明上堂曰：者一個，那一個，一一從頭俱浴過。藥山布衲謾商量，仔細看來成話墮；成話墮，將誵訛。拍禪床曰：武林春色老，臺榭綠陰多。下座。直詣法司，從者如云，有感泣愿以身代，未鞠。明跏趺廡下，為眾說偈，忽入滅。天立變瞑，雷雨暴作，拔木飄瓦，吏司懼而釋之，叢席無恙，時洪武十九年也。
嗣明法者，正庵誾上座。誾有勁操，晚以衣拂授月江凈。凈主徑山，大廓性原之風。歿時，有偈曰：
祖師門下客，開口論無生。
老我百不會，日午打三更。
贊曰：南黃龍坐事抵獄，兩月得釋，皮骨僅存，真點胸迎於途，不自知泣下，南公吒之。明、瀞二尊宿，不知獄吏之貴，而冷處抽身，可謂矍鑠矣！嗚呼！風波亦叢林時所有也，標格如此，足驗生平。然際時能表里叶贊，乃愿力也，豈偶然哉？