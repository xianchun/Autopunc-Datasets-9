師諱文偃，生東吳之嘉興，姓張氏。受業於兜率院。訪道諸方。初至睦州，參陳尊宿，扣其門，陳問：阿誰？
曰：文偃。
陳開門把住曰：道！道！師無語。
陳曰：秦時荏輅鉆。遂托開，以門揜折右足，師因發明大意。
陳指游雪峰，師既至，適雪峰陞堂，乃出眾曰：項上三百斤鐵枷何不脫卻？
峰下座，把住云：因甚到與麼？師以手拭目。
自後道振叢席，再歷禪林。至韶州靈樹，居第一座。靈樹既沒，廣主劉氏令州牧何希范請師繼其法席，由是大唱雪峰之道於天下。遷云門，而學者輻湊。至南漢乾和七年四月十日，坐而示化，即大漢之乾佑二年也。
本朝太祖乾德元年，感阮紹莊之夢，時進李托奏上之，發塔得全身，容止如生，迎赴闕供養。既而得旨，歸葬于本山，謚號大慈云匡真弘明大師。
嗚呼！師之亡後一十四年，復題于蓺祖之時，其道流通洋洋于今日，豈偶然乎？
老氏曰：善人，不善人之師；不善人，善人之資。
說者曰：善人有不善人，然後善救之功著，故曰資。
房越切。正
作橃。說文云：海中大船也，亦作筏。
金剛般若曰：如來常說：汝等家。後代嬰立於薛，故稱孟嘗君。君在薛招致諸侯、賓客及亡人有罪者，皆歸孟嘗君。傾天下之賢，食客數千人，無貴賤，一與文等。
有客馮驩，甚貧，猶有一劍，又蒯緱。彈其劍而歌曰：長鋏歸來乎，食無魚。君遷之，食有魚；既又彈劍而歌曰：長鋏歸來乎，出無輿。君又遷之，出入乘輿車。後為君燒券，以彰君之善聲。
二十六祖不如蜜多傳法偈：真性心地藏，無頭亦無尾。應緣而化物，方便呼為智。
正作隙，乞逆切，壁際孔也。
蒲沒切，烟起貌。
憶俱切。縈紆，曲也。
敷文切。祥氣也。
語出忠國師碑。乃草堂沙門飛錫撰。其間數語，叢林率多舉唱。如：青蘿夤緣，直上寒松之頂；白云淡濘，出沒大虛之中。萬法本閑而人自鬧。論頓也，不留朕迹；語漸也，返常合道。得之於心，伊蘭作栴檀之樹；失之於旨，甘露乃蒺之園。白云志高，青松節峻，唯帝之師，親傳法印。解深貌古，言嶮理順，不有定門，將何演頓？此皆草堂飛錫之語，今叢林說者往往指作國師之言。蓋由看尋之疏率，又豈能明雪竇之旨哉？
上胡本切，下徒塤切。清濁未分，混為一也。
鹽官齊安和上示眾云：虛空為鼓，須彌為椎，甚麼人打得？眾皆無對。僧舉似南泉，泉云：王老師不打者破鼓。法眼別云：王老師不打。破，普活切。
上忙果切，下郎可切。慚也。
乘力切。釋名曰：日月虧曰蝕，稍小侵虧，如蟲食木之葉。智論第二云：佛言：善說無失，無過佛語。諸外道中，設有好語，如蟲食木，偶得成文。
厇，當作，陟革切。愬，色責切。猲愬，犬張耳貌，故云耳愬。或音卓朔，非義。
洛浦和上問僧：你笠子為甚破？僧云：徧參。忽若撞著牛屎時如何？僧近前云：不審。浦便打。
按廣燈：寶應顒和上問僧：汝名甚麼？僧云：普參。師云：忽遇木橛，又作麼生？僧不審，師便打。
云門問僧：你從向北來，曾游臺否？僧云：是。師云：關西湖南還見長觜鳥說禪麼？僧云：不見。師拈拄杖，以口作吹勢，引聲云：禪！禪！
郭緣生述征記云：華山與首陽，本一山河神，巨靈擘開，以通河流，故掌迹存焉。
楞嚴經云：佛言：汝豈不聞：室羅城中演若達多忽於晨朝以鏡照面，愛鏡中頭眉目可見，嗔責己頭不見面目，以為魑魅，無狀狂走。
當作儱侗。
本作莫傜。地名，今溈山塔莊是矣。古語云：不作溈山一頂笠，無由得到莫傜村。