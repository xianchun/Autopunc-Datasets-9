临安志云：径山兴圣万寿禅寺在临安县之北三十里，乃天目之东北山也。开山曰国一禅师法钦。唐代宗时，诏杭州即其庵建径山寺。乾符六年，改赐为乾符镇国院。大中祥符，改赐承天禅院。政和七年，改能仁禅院。初钦之来是山也，猛兽不抟，鸷乌不击，山下之民不渔不猎。有白兔二，拜跪于杖屦间。有灵鸡常随法会，不食生类，及师之长安，鸡长鸣三日而死。今灵鸡冢存焉。宋孝宗御书扁，有千僧阁，有妙喜庵。显仁皇太后、高宗皇帝尝游幸径山，前后赐甚渥。乾道四年，乃建龙游阁。唐代宗皇帝诏径山国一大觉禅师：朕闻江左有蕴道禅人，德性冰霜，净行林野。朕虚心瞻企，渴仰悬悬，有感必通，国亦大庆。愿和尚远䧏中天，朕归向，不违愿力，应物现形。今遣内侍黄凤宣旨，特到诏迎，速副朕心。春暄，师得安否？遣此不多及。令夲府县供送，凡到州县，开净院安置，官吏不许谒见，疲师心力。弟子不多少，听其随侍。
径山乃天下奇处也。由双径而上，至高绝之地，五峰巉然。中夲龙湫，化为宝所，国一禅师开山于天宝之初，特为伟异。天作地藏，待斯人而后发；道成名震，召归长安，代宗为之执弟子礼。将相不得与大丈夫事，继之以无上，又之以法济，坐镇群魔，刀斫禅床而色不动。识钱武肃王于微时，故吴越絫世崇奉尤谨。皇朝至道中，太宗皇帝赐以御书，并佛骨舍利。元祐五年，内苏公知杭州，革为十方，祖印悟公为苐一代住持。绍兴七年，大慧禅师来主法席，衲子云集至千七百众。末年南归重来，跲而复振，人境相与映发。道俗趋仰，龙神亦随，指麾而㝎。仁皇后在慈宁宫，高宗皇帝在德寿宫时，皆尝游幸，就书龙游阁扁榜。孝宗皇帝书兴圣万寿禅寺，又赐以圆觉经解，天下丛林拱称第一。大慧以来，名德继起，神龙灵响素著，国家民庶有祷辄应，絫封神应德济佑广泽王，庙为灵泽，且有玉圭、玉带、黄金瓶炉祭器之赐，其盛极矣。然而废兴有数，不可预知，国一之后以会昌沙汰而废。咸间，无上兴之。又后八十余年庆赏，始以感梦起废，为屋三百楹，剪去樗栎，手植松桧不知其几。今之㕘天合抱之木皆是也。蒙庵禅师元聦，以庆元三年自福之雪峰被旨而来，道誉洽，不愧前人。五年仲冬，行化浙西而回禄挻灾，烈风佐之，延燔栋宇一昔而。异哉！人皆以为四百年积累之业一旦扫地，有能兴之非磨以月未易就也。先是，寺基局于五峰之间，又规模不出一手，虽为屋甚伙，高下奢侈各随其时，因陋就蕳亦复有之。众为之请曰：大慧无恙时，岂不能彻而更之？顾其势未可。兹焉火起龙堂，瞬息埃灭，岂龙神欲一新之乎？况祖师之像出于烈焰而不毁，开山之庵四面焦灼而茅不伤，师与国一俱姓朱氏，或疑以为后身北移酱坛，涌泉成井，今日安知暂废而当复大兴邪？聦曰：有是哉？微我谁当为之！乃出衣盂为之倡，率学徒元韶、可达䓁，所在缘化，两宫加以锡。施者闻风日集，动以万计。又命南悟䓁广募闽、浙、江东西良工伐木于山，日役千辈，斤斧之声震动山谷。凡食于山者，无问比丘、优婆塞，相于劝勉，智者献谋，壮者出力，夙夜经营不翅，已移开拓旧址。首于东偏为龙王殿，以严香火之奉；继为香积厨，以给伊蒲之馔。延湖海大众，则有云堂；供水陆大斋，则列西庑。此皆一日不可缓，寺之所以立也。宝殿中峙，号普光明，长廊楼观，外接三门，门临双径，架五凤楼九间，奉安五百应真，翼以行道阁财㕘五十三知识，仍造千僧阁以补山之阙处。前耸百尺之楼以安洪钟，下为观音殿，而以东西序庋毗卢大藏经。函凿山之东北以广库堂，辇其土石置后山巨壑中。开毗耶方丈于法堂之上，复层其屋以尊阁思陵宸御榻，修复妙喜塔亭，仍建蒙庵于明月池上。为香水海以沐浴，为天慧堂以选僧。禅房客馆内外周备，像设雄尊金碧璀璨，法器什物所宜有者，纤悉必具，不可胜书。盖其百工兢起，众志孚应，经始于六年之春，成于嘉㤗改元之夏。阅月才十余，而变瓦砾之区为大宝坊。始者荡废于一弹指顷，甚惨矣！及其兴之神速，则高掩前古而又雄壮杰特，绝过于。按图而作，井井有条，云栋雪脊，翚飞层叠，迥出于霏空翠之表。春秋二会来者益众，奔凑瞻仰如见化城，惊惧踊跃称未曾有，径山于是乎大振矣！余尝登含晖之亭，如踏半空，左眺云海，视日初出，前望都城，自西湖浙江以至越山，历历如指诸掌，真绝景也。为别峰宝印赋诗有百万桾松双径杳，三千楼阁五峰寒之句，印为之抚掌，且曰：山中之景几无余蕴矣！是时新创大阁，丹臒未施，上下一色，如凝霜雪，涉二十年犹属梦境。今则土木之盛何止十倍，恨未能一寓目也。忽以书相寻于寂寞之滨，属以记文，遣僧契日携书来见，备道始末。辞之曰：年侵学落，笔力随衰。子之师愿力宏深，成如许大佛事，不求于重望雄文之士，而为此来何其舛邪？求之三，拙庵又助之请，遂檃括其语，为之大书，且告之曰：大慧千僧阁之成，一时称为盛举。乎李资政之记，以为在杲公何足道？而循袭龌龊者以为奇特，不亦陋甚矣哉！之为此，初岂有意于兴作者？因郁攸之奇变，偶人情之响合，上资国力，广集喜舍，时节因缘，有相之道以济登，兹是同不可不记以传远。然于师何有哉？矧国一之初，夲无可传之法，其后瞻礼之众倾于亿兆，财施之广盈于千万，视之如幻，䓁之于空。居惟一室，室惟一床，布褐陶匏，干衣粝食，其视宠荣震耀何如也？方以此道行，而余欲以言语赞叹有为㓛德，多言益足为赘。是故言于此，师其以为然乎？
三年重午日，谟阁直学士，通议大夫，提举江州太平兴国宫，奉化县开国子，食邑五百户楼钥记并书国家驻跸临安，自西天目龙翔凤舞，舒冈布麓，蟠结而为帝王之都者，钱塘也。自东南天目熊腾马奔，陵深拔峭，发越而为梵释之宫者，径山也。山以径名，乃天目之径路，其地尊故鬼神不敢宅，其境胜故凡庶不得居，必也以大法力逮大道场，然后能储精会秀，揽光景而纳于其中。始国一禅师卓锡于此，兴废逮今盖已四百余年矣。先是，庆元己未冬龙王殿灾，精庐佛宇一夕而烬，住持僧元聦治故而复新之。后三十五年夏毁。无准师范慨然叹曰：曩在育王时，曾梦一神人，伟衣冠，盛仪卫，驰骑而前迎。畴昔之夜，又梦前神人者，持一宝珠以相授，曰：谨勿讶。或谓梦之神即山之龙，珠之数则火之日也。岂住止成坏皆数耶？师于是以精进心转不退轮，以勇健力挝无畏鼓，披榛塞窍，高深度材于山，视昔所封植可以为榱为梁、为杗为桶者，适饱厥用则鸠工聚粮，命干力之僧相其役。一念才起，诸天响合，上方须赉甚渥，公卿大夫士乐施舍，南国之好者不祈而献赀，不命而献力。越三年，考成曰堂、曰殿、曰门、曰廊、曰楼观，栖客之庐、齐庖之所、库井厩靡不毕具。最是龙游阁居翠峰之顶，画栱璇题，承云纳日。而虚檐外曰凌霄之阁，天空宇迥，与灏气者㳺。循而下曰宝殿、曰宝所、曰灵泽殿、曰妙庄严阁，不但如飞来涌出，而宸奎丽画宝镇此山，寔振古所未有。旧两僧堂幼学者居外，久习者居内，殆非不二法门。今则统而为一，楹七而间九，席七十有四而衲千焉。矧翼五凤而闶离门之虚，建万佛而补艮山之阙，皆以大用胜服之。夫乘金相水，西奉多闻，异僧所之更不道也。比年以来，数不登，诸方寺宇兵残火毁，荒基㫁础相望，百不能兴一二。师乃于艰棘之秋，廉以克己，勤以募众，竟乘愿力成就兹事，岂不谓释中之杰也？然，予尝闻瞿昙氏之为教也，泊三界，木下一宿，穴土为庐，编茅为庵。达磨之不屋也，德山之无殿也，包摄之不设佛像也，杨歧之不盖僧堂也，风穴之不葺破院也，林洋㤗布衲之不饰寺塔、不占檀那地。瓦石击竹无非道，山桃开花无非禅，地上木庭前柏无非佛，安得有宫殿楼阁之华哉？无准曰：否也！了性者，真幻皆性；证实者，权假皆实。一大宝藏，半说庄严；一部华严，只言现量。有是身非亭也，有是物非寓宇也，有是居䖏室庐非假观也，有是宫殿楼阁非化城也。于密屋可以识无漏，于境壁可以见因果，于广大楼阁可以观三生。立一枯木为像可以起人敬心，拈一泥团涂地可以使人不墯恶趣。茎草建刹具足大智，聚沙为塔皆成佛道，安得谓无范金合土塈茨丹臒之事哉？予谓：由前之说则一切有为之事俱落虚无，由后之说则诸祖无上之宗悉成㫁灭。泥空则如盲人摸象，黑山鬼窟修行；堕有则犹跛鳖困泥，浊海波中起没。二说皆非也。道有则一尘不立，道无则一法不舍。于真空而不着顽空，于妄有而转归妙有。信圆而不偏，念活而无弊。合体性容貌融为一源，其庶乎道哉！师曰：此事且止。普乐院火，永邦建之，记者张无也。圆通寺焚，师序复之，记者周益公也。己未之厄，聪亦求记于楼学士。予旧词臣也，盍为我识之？丁酉登山，首请守宁国，又请奉祠龟溪，请益勤，且曰：上累颁金币，赐御书，复贲范以金栏法衣、佛鉴师号，盖自灵山付嘱以来未有。如今天子神圣慈武，清心寡欲，䔍行道，扶立教门如此之力，子尚可得而辞耶？咏不尝醍醐，不嗅薝卜，枯藤败笔何能铺述盛羙？然学自孔氏，所求乎子以事父、臣以事君，常恐不其分，无以报国。汝䓁舍世俗家，出形色界，辞亲割爱不拜君父，饭以珍厨，栖以大厦，将何所求报国㤙？持经诵咒不足以报，谭空说妙不足以报，穷子之力未来世以无量庄严不足以报。惟发扬大旨警悟群迷，具如来眼踏毗卢囟，掘二祖髓御大梅心，标俱胝指破马师、钦师，或使一切众生成䓁正觉，此真是报国㤙处。范曰：唯。乃为之记。
记径山之游临安县之北，直四十里有径山在焉。山有佛祠，号曰承天祠，有碑籀述载，本初唐崔元之文，归登书之石，今传于时云。始至山之阳，东西之径二。登自其西，壁绝襟绕，轿行百休，松桧交错，盘郁蒙翳，寻丈之间，独闻语声。跻棱层，披翠茜，十里许，下视来径，青虬蜿蜒，抟岩腾霄。且及其巅，峡束洞隐，几不容并行。已而内括一区，平盈坦壑，四面五峰，如手竖指，一峰南绝，卓为臣擘，屋盖高下，在掌中矣。庭间小井，或云故龙湫也。龙亡湫在，率一来，雷雨瞑曀，而乡人祠焉者憧憧然。环山多桀木，丝杉翠柽，千千万万，神官苍士，联憧植葆，骈邻徒，沉毅而有待者。导溜周舍，锵然镠然，銮行珮趋而中节者。由西峰之北数百，矹然臣石，屏张笏立，上下左右，可十尺，划而三之，川字，文曰喝石岩，其传甚神。并岩被谷，修竹茂密，尝以契力刻竹两节间，成景祐三年十二月十五日字云尔。由东径而往，坎窞为池，㳺鱼旷空。其西迳东折蹴南峰，领脰之间，平地砥然，盈亩而半。偃松一本，其高丈，其䕃四之，横柯不耸，如芝孤生。松下石泓，激泉成沸，甘白可爱。即之煮茶，凡茶出北苑，苐品之无上者。最难其水，而此宜之。偃松之南，一目千里，吴江之涛可挹，越岫之桂可搴，云驳霭褰，状类互出，古图画，虫蠹㫁裂，无有边幅，而之物尚可名指。群山属联，呈露岗脊，矫矫剪剪，咸自意气，小说百端，欲圣知之亢而不知其下也。临观久之，魁博通幽之思生焉。古人有言：登高能赋，可为大夫。旨乎哉！子于斯见之矣，曷止大夫之为也！大凡言之，天邻地绝，山物静，在处人巧，举可人意。穷冬阒寂，未睹夫春葩之荣、薰风之凉、秋气之清，然取于子者犹在也。既归无几何，而曩所历者重钩复结无一见焉，追而言之，觉而言梦，使人悄怆而不知其自也。同游者，建安王瑊君度、岳阳朱师德宗哲，又君度之侄子常、子羙，甥杜沂皆从游其前，与谋而后。以事已之者朱宗哲之兄师道希圣、杜沂之父叔元君懿、揭阳卢几举。之三人，莆阳蔡襄一与之，惜乎不及俱也。书所经见往贻之，人一通。尝刻竹两节间之十字，其游之年月日也。
孔子登㤗山而小天下，荀卿亦云：不登高而见博。然则孔子、荀卿之说岂徒伟观而适细娱？抑亦有足发于人者。以其俯高则视广，达远则思深。高且远，圣人之道。学其高者，其视广；学其远者，其思深。广视而思深，鲜弗克济。予观蔡君谟记径山之游，图画于文物无遁者。且谓古人有言曰：登高能赋，可为大夫。旨乎哉！吾于斯见之矣。曷止大夫之为也？如是者，又岂徒肆奇语巧华于草树烟云之间哉？诚取乎发之高远，如前之所陈也。后之游者蔑是之取，而区区然虞颠济而竭目力，非予所敢知也。后三日，县尉王瑊题其篇末。时年希圣权令君谟从事中洛，君懿尉涟水，皆新署。宗哲举之皆名进士，从游三子皆幼。书者杜叔原，其尉涟水君懿也。
首楞严云：山河大地皆是妙明真心中所现物。上而竺坟鲁典，下而稗官小说，乃至百家异道之书，未有舍此所现而能铿金锵玉，震耀古今者。宋景祐间，莆阳蔡君谟由观文大学士出守杭城，其记兹山岩石之奇峭、水云之幽茂，自谓觉而言梦，信不诬矣。涟水尉杜叔元尝磨崖大书，昭于当时。苔埋藓剥，霜冻雨淋，不二百年漫灭殆。少林嵩禅师易以木板刻之，今日亦然圮腐。宿惠洲出己资，代石重加雕镌，置之流止亭间，使与唐崔元所铭国一大觉之道之德并行于天下后世，可不远且大哉！后至元丙子，住山特赐惠文正辩佛日普照禅师。
淳熙十年二月己未，径山兴圣万寿禅寺西阁成。乙丑，上赐住持僧宝印御注圆觉经，且命宝印为之序。既进，上为嘉叹，召见锡甚宠。于是道俗咸曰：赐经与阁成同时，宜榜曰圆觉之阁，且刻石以侈盛事。则文咸曰：陆㳺宜为记。宝印以众言来谂㳺于山阴泽中，㳺蹙然不敢辞。恭惟圣天子以聪明睿智之资，体尧蹈舜，深造道妙，悟一心于万法之中。既以博极皇坟帝典、图鲁史之秘，而象胥所传、木叶旁行亦靡不究览。以大圆觉为我世界悼士之陋，多岐私智，昧乎大同，乃以万机之余亲御注释。凡十二大士之所问、调御之所说、佛陁波离之所译、宗密之所注、裴休之所言皆冰释缕解于宸华之下。
十殿干楹，为丛林拥卫；构无垢轩并云厨䓁室干间，为怡宾安众之所。百器具修，常住赖之。径前作大门楼，自书天下径山之扁。其天王殿门之扁，则驸马都尉沐公所书也。
迨甲寅，公春秋高，倦于接引，思休闲且预谋归寂之地，乃即寺北偏作退居，号圆照，结窣堵波，号寿塔。乙卯秋既就，述偈而退。今天子改元正统之丁巳夏，偶游京师，因余，来求纪。其作用之月，将立石寺中，以贻谋后。来俾有绳缵。予素重公平昔行愿非小，今此盛举，真菩萨心，信所茟之。
赐进士出身，前监察御史，中顺大夫，大理少卿吴兴杨复㤗之径山天下苐一禅刹，深修阻，高人达士之所辐凑，余每恨无因至焉。去年春，奉诏祈泽山间，佛日禅师宣公获知今承相鲁国公居是山七年矣，忻然领予裴徊周览。云山重复，草木蓊薆，悦可人意。而又栋宇宏丽，器物洁齐，为之昭愕加叹。彼息心净住，何为得此哉？乃言曰：重跰而来者，穷其日力，食息无所。吾又于双溪之上筑室百间，济其所不及。皇帝尝锡化城二大字，因创重屋，尊而阁之。殿门厢庖廪湢浴靡不备。愿得识其寔，亟命箯舆并㳺，至则有遇，其言无不及也。余遂言于师曰：吾儒之道，食无求饱，居无求安，敏于事，谨于言，就有道而正焉。释迦氏初至雪山，劳其筋骨，饿其体肤，既勤且勚，不减吾儒也。今为僧者，不耕而获，拱坐得食，随寓随足，又为之菱舍，使朝不及餐于此乎榖，夕不及宿于此乎馆，将翱将翔不至半涂而废，得无过于安且饱乎？夫登山者将为道谋乎？将为安饱乎？苟志于道，则居不必安，食不必饱，孜孜求之。求之不得，不敢少怠。意会神契，斯有得矣。师谓何如？师曰：此吾考室之意也。能不愧此室，则在其人。吁！彼能识师意欤？既毕力营缮，远近信敬，翕然乐施。师又自裒其橐，合缗市田千亩为无供，于是化城之居可久以大，而师所以待其徒之意始惬，不可不识也。师名可宣，吾蜀嘉㝎许氏子，别峰印公、橘洲昙公之弟。昙又其同气也。禅印诗昙，有之似之，上雅闻其名，用锡佛日之号。奎画蜫耀，草木生荣，年余七十，尝手书华严䓁经藏兹山，又筑窣睹波于后，当相与为不朽云。
天下山水奇秀，则吴、越称首。越则有天台、四明为尚，吴则有天目居最。径山乃天目东北峰，比诸峰又复奇胜。其顶则五峰周抱，中有平地，实洞天耳。承天禅院居北焉。余闻是山是寺之名久矣！大中祥符辛亥，奉命司宪于郡，日无清暇，故莫遂访焉。今年孟夏，既获羙代，心腑清适，有命驾之兴，快畴昔之素。俄至于是，见其峰峦胜异，草木鲜莹，基构高下，甍檐萦带，非丹青之可状，非咏歌之可记，乃问诸僧开山之事。始先贤之灵迹，其说颇骇人之耳焉。征其据，乃得石碑数片、录一卷，考其事寔，得诸僧之说半焉。而又乘茟者记述事迹，或得前而遗后，或得后而遗前，观之者莫能见始末之实。余惜此山之奇绝，高先贤之茂行，痛其郡记错维难行于世，使好事者不能传之，乃命茟总集其事，使终始一贯，前后无失。然其事得于古石者存之，传于人口者勿载，欲后之见者不复疑焉。
师讳法钦，吴郡昆山人，姓朱氏，世服儒业。师初孕，母管氏梦莲生于户枢，取一花系于衣带，窹乃恶荤饵。既诞，形貌奇伟，神色营彻，好以佛事为儿戏。及，身长七尺，体备诸相，学行时采为时推服。年二十二，州以充赋，道由丹徒，憩于鹤林。素禅师见而异之，问曰：子何之？师曰：将求仕于上京。素曰：有五䓁之爵，岂如三界之尊耶？师曰：可学乎？素曰：观子神观，几于生知。肯出家，必悟如来知见。师即裂缝掖，刻苦亲依。素深器之，谓门人法鉴曰：此当大弘吾法，蔚为人师。师日夜奋励，炼行安禅，知径直之一言，越周旋之三学，乃请素示其法要。素曰：无人得我法。师曰：以何传？素曰：我法寔无可传者。师顿释疑滞。久之辞素，请示所止，素曰：乘流而行，遇径即止。遂受具于余杭龙泉寺法仑律师，后之临安，行次东北山之下，见樵者，问曰：此何山？樵曰：此天目山之径路，谓之径山，亦名径坞。师忆素语，乃披榛而入。四顾非人居，适逢苫盖，以覆罝罘，师就之宴坐。大雪经旬，绝食安禅。既霁，猎者见之，投诚归向，师诲使更业。猎者弓矢罟网，以其地结庵，请就居之，日饷于师。他日谓猎者曰：吾将于此山。猎者曰：此山神异，中有龙居，师勿往。师曰：何患焉？汝宜遵吾。即自重冈之西至危峰之北，有一石屏，师坐其下。凡数日，有白衣老人，前而致拜。师曰：汝何人也？曰：龙也。师曰：何为至此？曰：自师到此山，吾属五百皆不自安。师必久住，我将挈其属而归天目。愿舍所居为师卓锡之所。引师南进，登绝顶，入五峰之间。中有大湫，指谓师曰：吾家去，此湫当涸矣。愿留一穴，以通天目。我欲时至而卫师焉，慎勿湮之。言讫乃。于是云雾晦冥，风雨连霄。诘旦，湫水涸，涨沙如平地。北峰之阳有庵，然新成。师知龙所创，遂居之。至今基陛诸草不生，自是远近乡风悉来给奉，四方禅衲景从，庵居满于岩谷。山左有前临海令吴贞，舍别墅以盖精舍，未逾数载，名震天下。马祖令人驰书，书中作一圆相。师开缄，于圆相中作一点，却封。又令智藏来问：十二时中以何为境？师曰：待汝去时有信。藏曰：如今便。师曰：传语：却须问取曹溪。有僧问：如何是道？师曰：山上有鲤鱼，井底有蓬尘。又僧问：如何是祖师西来意？师曰：汝问不当。曰：如何得当？师曰：待吾灭后，即向汝说。永㤗初，师一日坐于峰北石屏之下，见一白衣人，称是天目巾子山人，致礼言曰：彼山神告我，长安佛法有难，遣我护之。非僧相不足以增重法门，愿度我为沙弥。师曰：汝有何能？曰：能诵观音俱胝䓁咒，㓛力无比。师欲验之，指坐后石屏：汝能咒之令破否？曰：可。遂叱之，石裂为三。师异之，度为沙弥，与名曰崇慧，入京寓止章敬寺。大历三年戊申，九月二十三日，太清宫道士史华奏，乞与释氏当代名流角佛法道法胜负。于时代宗留神空门，道众愤疾故有是请。于东明观架刀为梯，史华登蹑而上，如履磴道，缁侣相顾无敢蹑者。崇慧闻之，谒开府鱼朝恩，朝恩为奏其事。翼日，于章敬寺庭间梯架，锋刃铦白如霜，增东明观之梯百尺。观者如堵，崇慧跣足而登，至绝梯而止，忻然蹑而下如行平地，以至烈火，探沸油，餐铁叶为䬪饦，嚼钉线为脆饴。史华与道众视之骇汗，掩袂而走。四众赞仰，声雷霆。帝遣中贵巩廷玉传宣慰劳，嘉叹至于三，赐紫衣，授鸿胪卿，号曰护国三藏，安国寺居之。寻被召，对问：师承何人？慧曰：径山高道僧法钦，臣之师也。慧辞以未具戒，不敢受紫衣之赐。帝特命开坛，方羯磨，慧身坛上，莫知所往。帝骇异，赐号性空大师。时疑观音应现，救护佛法。因慧之奏以礼径山为师，师名益着。大历中，代宗遣内侍黄凤持诏致师诣阙，其词曰：朕闻江左有蕴道禅人，德性冰霜，净行材野。朕虚心瞻企，渴仰悬悬，有感必通，国亦大庆。愿和尚远䧏中天，朕皈向，不违愿力，应物现形。仍敕所经州县严肃馆饷。既至阙庭，帝躬迎登殿，设座以资法要同弟子之礼。师一日在内庭，见帝起立，帝曰：师何以起？师曰：檀越何得向四威仪中见贫道？帝悦，谓忠国师曰：欲赐钦师一名。忠忻然奉诏，乃赐号国一焉。顷之，辞归，帝曰：此众生有当度者，彼众生岂有殊乎？师曰：实无有法以度众生。居内仅一年，每赐缯彩、设御馔，皆控而不受。唯布衣蔬食，器用陶匏如平时。相国杨绾见而叹曰：此方外之高士也，难得而名焉。崔赵公尝问：弟子出家得否？师曰：出家是大丈夫事，岂将相之所能为？赵叹赏其言。一时名公，如李泌、徐浩、第五琦、陈少㳺䓁凡三十二人皆称门人，问道以求决择。已而力辞，南还山，饯礼荣辉，敕夲州于径山重建精舍，度僧七人以奉巾瓶，命州长吏逐月躬至问候。久之，刺史请居州之龙兴寺，师亦暂往。越之连帅悯其民新被，愿师往临以福芘之。师从其请，或半年，或一年，如是者。复归龙兴与径山，不择所止。师将示灭于龙兴，先期三日，告众曰：当葬吾于南庭隙地，勿封勿，恐妨僧徒之菜地。俗寿九十二，僧腊七十，寔贞元八年十二月二十八日也。师悲愿弘深，见面闻名，如子得母。潜符密契者不知其数，目之为功德山。故东至海岱，西及陇蜀，南穷交广，北朔方，学者靡不慕义而来，志求咨决，到于天龙，敬向异类皈依。地产灵芝，空雨甘露，圣灯夜现，彩云朝晖，猛兽栖其傍，众禽集其室，白鹇鸟鸦就掌而食。有二白兔，驯伏靴履之上，欲师足暖。有一鸡常随法，不食生命，师之西也，长鸣三日而绝。有一麇，常依禅室不他游，师之灭亦三日而死。贞元九年，德宗赐谥号曰贞元大觉禅师，塔曰天中。宪宗元和十年，赐丰碑，比部郎中崔元撰，左散骑常侍龟登书其碑在寺之西南隅。师嗣牛头宗派，得法于素，素师威，威师持，持师方，方师岩，岩师懒融，融师四祖信大师。天复中，钱氏刻土，许思兵乱，塔见二缸合藏肉身如生，发长覆面，士卒悚拜而去。吴越王厚礼重葬于塔焉。
禅师名鉴宗，湖州长兴钱氏子也。祖徽，礼部侍郎。父晟，晦德不仕。师少而颖异，风骨不凡，挺然有拔俗志。依夲州开元寺大德高间出家，年二十七，受具戒，间使习经业，通净名、思益二经。弃之游方，谒盐官悟空禅师，得其要领。悟空赏识，以为堪任大法。咸通三年，至天目东登径山，见寺自国一去后，僧徒分散殆，荒凉如传舍。师意欲追还观，遂驻锡焉。未几，百废具举，道望日远，学者相寻而至，翕然成大法席，于江浙。门弟子杰出者，洪察、洪諲、洪诣、洪寂，知名咸启行谦、行满、行真，皆从上宗门爪牙。先是，諲以经论自负，师告之曰：佛祖正法直截亡诠，汝海沙，于理何益？但能莫存知见，泯绝于缘，离一切心，即汝真性。諲闻而适悦，即呈偈云：这个非他物元来不昧机达而全体现应处不思议师曰：汝问取察师兄。察曰：师弟高见，非吾境界。諲即辞，遍往诸方，至大沩方悟旨。师平时指徒，语言切直，类皆如此。咸通七年丙戌闰三月五日，集众说法，端坐而化。阅世七十四，坐四十八夏。门人奉全身葬于寺之西大寂岩。乾化五年，吴越武肃王请于朝，赐谥无上禅师。唐之石士云牙先生沈敬修，又为之赞曰：眉目清开风神秀图入丹青不差毫发潭底无波天心印月是兮非兮师宁有说禅师讳洪諲，其先吴兴乌程人也，姓吴氏。生而神异，长而聦颖，十九依无上禅师削发，二十二往嵩岳受具。初习律乘，未十日而诵毕，弃之㳺心经论，机辩风生，耆宿下之。归觐无上，无上问曰：汝于时中将何以报答四恩？师芒然莫知所对，废食三日。无上方便慰安之，师于言下有省，述偈以进，无上颔之。未几乃辞，行脚。始谒云岩，不契。遂造大沩，顿释蒙滞。走石霜，得末后句。寻遇会昌之难，众皆悲惋，师曰：大丈夫钟此厄会，岂非命耶？何乃效儿女乎！大众初复沙门相。师还故里西峰院，咸通七年上径山，无上委以住持事，师辞甚力。无上曰：吴中佛法藉于子耳，何辞之有？开法之初，众不满百，未终间，堂余万指。僧问：掩息如灰时如何？师曰：犹是时人工干。僧曰：干后如何？师曰：耕人田不种。僧曰：毕竟如何？师曰：禾不临场。僧问：龙门不假风雷势便透者如何？师曰：犹是一品二品。僧曰：此既是阶级向上事如何？师曰：不知汝有龙门。僧问：如霜如雪时如何？师曰：犹是污染。曰：不污染时如何？师曰：不同。纪僧问：如何是长？师曰：千圣不能量。曰：如何是短？师曰：蟭螟眼里着不满。其僧不肯便去，举似石霜。石霜云：只为太近寔头。僧问：如何是长？石霜云：不屈曲。曰：如何是短？石霜云：双陆盘中不喝采。佛日长老访师，师问：承闻长老独化一方，何以荐游峰顶？佛日曰：朗月当空挂，冰霜不自寒。师曰：莫便是长老家风？佛日答曰：峭峙万重阙，于中含宝月。师曰：此犹是文言。作么生是长老家风？佛日曰：今日赖遇佛日。佛日却问云：密至真，时人知有道不得；大省无辜，时人知有道得。于此二途，犹是时人升䧏处，未审长老亲道自道如何道？师曰：我家道处无可道。佛日曰：如来路上无曲，便请玄音和一场。师曰：任汝二轮更互照，碧潭云外不相阙。佛日曰：为报白头无限众，此回年少莫归乡。师曰：老少同轮无向背，我家去路勿参差。佛日曰：一言㝎天下，四句为谁留？师曰：汝言有三四，我道其中一也无。师因有偈曰：东西不相顾南北为谁留汝言有三四我即一也无许州金明上座闻师说法颇契石霜，乃曰：径山老子，何敢说石霜禅！我往问之，彼果合我，则为渠作园头；如其不然，我则掀倒禅林。先问石霜：一毫穿众穴时如何？石霜云：直须万年后。云：万年后如何？石霜云：登科任汝登科，拔萃任汝拔萃。后问师云：一毫穿众穴时如何？师云：直须老去。云：老去后如何？师云：光靴任汝光靴，结裹任汝结裹。明乃作礼，为之治圃三年。师始至是山，适遭黄巢之乱。巢之偏帅领卒千余人见师，师宴坐不起。帅以剑挥禅床者，师神色不动。帅异之，献宝拜而去。吴越武肃王微时，师一日谓其徒曰：翌日有异人至，当厚礼以待之。诘朝王至，师乃门迎延于丈室，特异于他堂，众皆讶之。乃密谓武肃曰：他日独霸吴越，当须护持佛法，无忘此言。武肃恭谢而去。及立军功，收杭州，执弟子礼以事于师，待遇勤厚莫可为比。中和二年，表乞赐师紫方袍。景福二年，武肃封吴越王，复表乞赐号法济大师，中国皆制可。乹宁二年乙卯九月二十九日，院前柽忽萎，厨内饭如金色。知事白师，师令鸣钟，大众云集，乃升座示众曰：牟尼掩足，迦叶藏峰。彼彼不落见闻，一句莫教人说。汝须急切，各自知时。法界长，世人景促。佛法非远，大道不迷。孝顺住持，如吾在日。久立珍重！乃修书遗武肃王。复命门人冲羽、久住、智全䓁遗戒曰：自吾去后，汝䓁传器住持，凡度徒弟，皆礼吾真为师。兄弟相摄，无忘此语。三十日寅时入灭，俗寿八十三，僧猎六十一。以元和八年癸巳生，大和五年辛亥出家，年一十九。大和九年乙卯受具戒，年二十三。咸通八年丁亥住持当山，至乾宁二年乙卯，凡二十九年。武肃王自为述赞四十句，又谥师为建初兴国大师，及亲号塔曰广济之塔。开平五年辛未，僧师烈制碑文。贞明二年丙子，立石。武肃王将薨，谓文穆王曰：吾昔自径山法济示吾霸业，自此迹，建国立㓛，故吾常厚顾此山焉。他日汝䓁无废吾志。其后文穆、忠献、忠懿王皆不忘武肃之遗旨，恩顾山门非他可并焉。
秀州人。四月初七日忌辰。
杭州人。九月三十日忌辰。
杭州人。九月十八日忌辰。
秀州人。四月廿一日忌辰。
杭州人。三月十六日忌辰。
杭州人。正月念五日忌辰。
杭州人。二月三十日忌辰。
杭州人。七月初五日忌辰。
杭州人。五月十六日忌辰。
杭州人。十二月六日忌辰。
湖州人。四月初三日忌辰。
秀州人。二月初五日忌辰。
信州人。十一月三日忌辰。
台州人。九月初十日忌辰。
建宁人。八月三日忌辰。
台州人。正月一日忌辰。
宣州奚氏，讳宗杲，字昙晦，少师魏国公张浚。延居兹山，孝宗为普安郡王时闻师名，遣内都监至径山谒师，师作偈以献，王甚嘉之。及在建邸，复遣内知客请师山中，为众说法，亲书妙喜庵大字及制真赞寄师。又二年即位，赐号大慧禅师，复取向所赐宸以御宝识之，恩宠加厚。道法之盛，号临济中兴，凡二千余众。一时朝士冯公济川、张公九成辈皆来问道，故有不动、无垢二轩。兴元年八月十日，示寂于明月堂。皇帝闻之嗟惜，诏以明月堂为妙喜庵，赐谥普觉，塔曰宝光。
濠州人。正月十五日忌辰。
左绵雍氏，讳清了。得法于丹霞淳禅师。出世真州长芦，迁四明宝陀、台之天封、闽之雪峰，诏住温州龙翔，升兹山。慈宁皇太后命开山皋亭崇先，及修全身塔彼寺西华桐坞。
湖州人。正月廿日忌辰。
秀州人。十一月廿六日忌辰。
明州人。三月十九日忌。
福州人。正月廿八日忌。
婺州人。六月初九日忌辰。
秀州人，妙喜会中龙象。丛林所谓明大禅也。身长八尺，腹大十围，所至人必聚观之。出世舒州投子，迁长芦，诏住兹山，道望甚着。先是，阳和王梦一异僧，长身巨腹，言欲化苏州一庄。翌旦，师忽杖屦徙步而至，和王见师奇伟，与梦中见者无异。茶罢，师首言：大王庄田至多，可施苏州一庄以为径山供佛斋僧无穷之福。和王未有可否，因令办斋饭，罢便出，更无他语。时内外哄然，传言和王以苏州庄施径山长老，遂达孝宗圣。会和王入朝，上为言：闻卿舍苏州庄与径山，朕当为蠲免赋税。和王谢恩，归即以庄径山。此庄出二万斛，犁牛舟车解库应用，百事具足。师于缁素有大因缘，江浙、两湖皆号之为布袋和尚出焉。六月初七日忌辰。
杭州人。六月廿六日忌。
兴人。十一月初四日忌辰。
兴化人。六月四日忌辰。
福州郑氏。谒应庵于衢之明果。一日庵问：如何是正法眼？师遽答曰：破沙盆。庵颔之。出世衢之乌臣，迁祥符、蒋山、华藏，诏住兹山、灵，晚居天童。后示寂，塔于天童之中峰。六月十二日忌辰。
嘉州李氏，得法于华藏民禅师。首在乡连主数刹，后出峡，住保宁、金山、雪窦，及至兹山。弥浃，孝宗召对选德殿奏对称旨，此日赐肩舆于东华门内。上注圆觉经，遣使驰赐命作序，师具表奏谢，仍进颂曰：古佛与今佛同一广长舌于无途辙中为物启途辙拨开千嶂云放出一轮月普令大地人言下悉照彻觉亦无可圆幻亦无可灭只此无亦无红罏一点雪稽首佛与佛字字无异说既经一夜之览，皇情大悦。及年迈，益厌住持，奏乞庵居得请。终后，葬于庵之西冈，谥慈辨禅师，塔曰智光。十二月初八日忌辰。
台州人。七月廿七日忌辰。
临江新喻人，姓彭，讳德光，得法于妙喜。乾道丁亥，台守李侍郎浩延住鸿福，徙光孝。孝宗雅闻师名，淳熙三年诏开堂灵，召入观堂。留五宿，数问佛法大意，师敷奏直截，上大悦，赐佛照禅师之号。明年，对，进。以都下劳应接，丐间山林，得赐归。育王建移御重华，趣令入觐。漏下十刻乃退。绍熙四年，改莅兹山，师力辞，孝宗曰：朝时相见耳。庆元元年，许还育王。师老东庵，嘉㤗三年三月二十日，说偈而逝，塔全身于东庵之后。谥普慧宗觉大禅师，塔曰圆鉴。
建宁人。十月廿三日忌。
福州人。十一月十五日忌辰。
蜀嘉㝎许氏。橘洲昙公是其同气。嘉㝎丁丑，获知承相鲁国俾居兹山，创化城接待于双溪之上，眉山杨汝明记颇详。及师示寂，乃塔于其后。十二月十三日忌辰。
台州人。七月十七日忌辰。
建宁人。二月廿二日忌辰。
蜀梓潼雍氏，依破庵先得旨。出世明之清凉，迁焦山、雪窦，被旨移育王及兹山。居二十年，两丁火厄而旋复观，号法席全盛。仁宗尝召见于修政殿，奏对详明，上为之动色，赐金栏僧伽梨。仍宣诣慈明殿升座，上帘而，以师所说法要示参政陈公贵。陈公奏云：简明直截，有补圣治。乃赐佛鉴禅师号。师去寺四十里，作室接云水，上亲洒宸，赐额曰万年正续。淳祐己酉三月十八日，书偈而逝，全身葬正续之侧，塔曰圆照。
武信长江荀氏，从曹源，生于妙果。悟旨出世嘉禾光孝，升蒋山、雪峰，诏住天童，复有旨补灵，寻退金陵。京兆尹节斋赵公遣书命为法华开山，而敕牒住径山之命继至。师谓：不赴法华则不信，重违君命则不恭。失恭与信，何以为后学法？乃幡然而作，留法华逾月，即登径山。故神人响合，惟声如雷。临示灭，手书龛记叙得法之由。及辞众，上堂语至夜分，起坐，移顷而逝。寿八十二，腊六十一，茶毗奉骨葬金陵玉山庵，分其半建塔莆田玉芝庵。三月十五日忌辰。
眉州人。六月初九日忌辰。
闽侯官人。六月十四日忌辰。
婺州人。十二月初十日忌辰。
通州人。六月十日忌。
明州人。十月八日忌辰。
泉州人。五月廿一日忌。
杨州人。四月廿四日忌。
福之长溪人，讳妙高。见偃溪于育王，入室掌藏钥。一日，溪举：譬如牛过窗楞，头角四蹄都过了，因甚尾巴过不得？师划然有省，答曰：鲸吞海水，露出珊瑚枝。溪可之。出世南兴大芦，迁江阴劝忠、霅川何山，朝命升蒋山。至元辰，迁兹山。寺罹回禄，草创什一，师究心兴建，不十年，悉还观。戊子，江淮棇统扬辇真加率江南禅教诸山朝觐，师遂趋京。上问：禅以何为宗？师奏：净智妙圆，体夲空寂。非见闻、觉知、思虑、分别所能到。宣问三，师历举西天东土诸祖因缘，大抵禅是正法眼藏，涅槃妙心超最上乘，孰有过于禅？词旨明显，余二千言。上大悦，陛辞南归。径山复灾，师谓众曰：吾宿负此山债耳！遂竭力营建，汇殿坡为池，他屋以次落成。癸巳六月十七日，书偈而逝。
淮安人。七月二日忌。
台州人。十二月十八日忌辰。
兴人。八月十七日忌辰。
四月十二日忌辰。
族临海何氏，讳行端。从俗叔父茂上人得度于余杭化城院，参藏叟于径山得旨。大德子，出世湖之资福，名闻京国，特旨赐慧文正辩禅师。行中书省平章张闾公举师住中天竺，复迁居灵。有旨设水陆斋于金山，命师说法，竣事入觐，奏对称旨，加赐佛日普照之号。南归，即退闾于良渚之西庵。至治壬戌，三宗四众相率白于行宣政院，请师补处兹山，仍阖词奏请䧏玺书护持。师至是凡三被金襕之赐，人以为荣，而师莫如也。虎岩住兹山时，师为苐一座。每闻虎岩法座上举云：度宗为北兵攻急，命道士设大醮，奏章天庭，问国家重事。高公伏章久不得报，既竣事问故，高公云：为㝎径山四十八代住持，天门不开，故得报迟也。虎岩举此夸众，谓：住持岂苟然？至于四十八代住持尚预㝎之天庭！师闻颇心非之。及师住此山，适当其次。至正辛巳终，窆全身于寂照塔院，寿八十八。八月初四日忌辰。
南康人。十月二十八日忌辰。
兴人。十月二日忌辰。
明州人。正月二十二日忌辰。
南康人。六月二十六日忌辰。
苏州人。九月四日忌。
明州人。八月廿三忌。
台州人。九月初十日，晨起唤侍者曰：这个聻者！茫然。师曰：苦。遂寂。
台州人。六月初四日，趍入门曰：杀来了！杀来了！作么生避！遂坐脱。
台州人。九月二十六日，忽拍手曰：阿呵呵！大众是甚么看取？竟寂。
台州人。三月十一日，忽叹曰：夫三十，妇六龄，毕竟偶不成。遂坐去。
杭州人。十月十三日座曰：一队噇糟汉，我争如你何不道！竟寂。
台州人也。住持径山，学者云合，说法酬问，迅疾雷。有呆庵语录行于世。诵师言则见轰轰然，诚宗门伟人也。忽于十月二十三日云：难！难！二八娇娘上高山，老僧扶不得。言竟遂寂。厥年次志者失载。
绍兴人。盥罢即坐寂。
苏州人。杖而逝。
台州人。含笑坐化。
苏州人。八月初五化。
金华人。念佛坐去。
金陵人。昼沐而逝。
会人。整衣坐去。
嘉靖寅仲春，大尹尹公入寺祝延，因览荒景，悯其苔莓剥落，叹息于斯，因检集，颇得其详矣。曩时，板集深几泯，赖补缺略，勉寺捐资重刻于兹，缵述自六十八代至八十代次列于左焉。
金华人。径行顷坐去。
金华人。持金刚而逝。
江右庐陵人也。别号洁祖，为欧阳族。自幼颖悟异群，不茹荤酒，厌尘俗，遂出家，于宝礼正宗忠公授业焉。宣德改元丙午，得度于右街云海法师，潜侍香于大天界达会中，即左街讲经，制授弘慈普应禅师是也。随典藏事，未几，升首座。开古迹黑塔于都阜城门之西邻，朝天宫之右傍也，个砖片瓦皆自手焉。正统癸亥，闻于上，敕额曰弘庆禅寺，即黑塔也。师萃超群卓卓然。初主水月，次迁南通法至，开山弘庆，自此道风浩荡，朝野知名。正统丙寅，右街世大功德两庵宗师䓁，荐师于春官，大宗伯胡公老先、钜卿名公莫不推赏，遂有双径之行。觉山冯宁印施华严大经，并亟绣幡幢，入殿恭养。一时金台诸檀越，沈福诚、杜弘真䓁欣然心，鬻铁铸佛三躯，钟罄声、云板、香罏、花瓶干对。越明年，丁卯入院。浙江都指挥使司张公䓁敬师道行，咸嘉奖助住持所履之事，大有迳庭。其他备乎林张先生之序，此盖述其大要云。
诵心经坐脱。
常时礼佛，一日卧去。
持戒精专，无病而寂。
禅定不懈，端坐默化。
常说法勉人，忽坐逝。
十年不出户，忽坐去。
每劝人念佛，念佛终。
常笑无嗔，亦笑而寂。
耽文证果，趺坐而化。
杭州人。住径山时，进士张公宁赞之曰：宓以舞凤飞龙，五结青莲于天目；灵鸡驯兔，一鉴光彻于祖师。地既曰灵，天其有待，共惟新命。径山堂上大和尚镜公月林禅师，瑞芝三秀，古柏十围，得正度于无传，嗣妙法于东屿。顷者五百间，清风净扫，人望方归。迩来三十年，优钵猛闿，王气犹在。起龙瞑于下界，兴象教于中衰。承相开佛场，和尚晤出世法。乘流而行，遇径而止。命当年国一亦起于昆山，容首度坡仙重㳺于方丈。凡吾方外之交赞僧中此郎。师少颖异，稚龄出家，弱剃染。专净业，间叩名硕，俾夲来人，久乃省，作偈曰：夲来人，夲来人，无脑无头作么寻？蓦然揪着个鼻孔，试勘元来是白丁。硕见睨视曰：可是。师与一掴，由是名振一时。正德己卯归寂，年八十六，塔凌霄东崖。
