大德僧聽！此住處比丘某甲，唱四方小界相。若僧時到僧忍聽，僧今於此四方小界相內結作戒場。白如是。
大德僧聽！此住處比丘某甲，唱四方小界相。僧今於此四方小界相內結作戒場。誰諸長老忍僧於此四方小界相內結作戒場者默然，誰不忍者說。僧已忍於此四方小界相內結作戒場竟。僧忍，默然故，是事如是持。
大德僧聽！此住處比丘某甲，唱四方大界相。若僧時到僧忍聽，僧今於此四方大界相內結大界，同一住處，同一說戒。白如是。
大德僧聽！此住處比丘某甲，唱四方大界相。僧今於此四方大界相內結大界，同一住處，同一說戒。誰諸長老忍僧於此四方大界相內結大界，同一住處，同一說戒者默然，誰不忍者說。僧已忍於此四方大界相內，同一住處，同一說戒，結大界竟。僧忍，默然故，是事如是持。
大德僧聽！此住處同一住處，同一說戒。若僧時到僧忍聽，僧今結不失衣界，除村、村外界。白如是。
大德僧聽！此住處同一住處，同一說戒。僧今結不失衣界，除村、村外界。誰諸長老忍僧於此住處同一住處，同一說戒，結不失衣界，除村、村外界者默然，誰不忍者說。僧已忍同一住處，同一說戒，結不失衣界，除村、村外界竟。僧忍，默然故，是事如是持。
大德僧聽！此住處比丘，同一住處，同一說戒。若僧時到僧忍聽，僧今解不失衣界。白如是。
大德僧聽！此住處比丘，同一住處，同一說戒，僧今解不失衣界。誰諸長老忍僧同一住處，同一說戒，解不失衣界者默然，誰不忍者說。僧已忍同一住處，同一說戒，解不失衣界竟。僧忍，默然故，是事如是持。
大德僧聽！此住處比丘，同一住處，同一說戒。若僧時到僧忍聽，今解大界。白如是。
大德僧聽！此住處比丘，同一住處，同一說戒，僧今解大界。誰諸長老忍僧同一住處，同一說戒，解大界者默然，誰不忍者說。僧已忍同一住處，同一說戒，解大界竟。僧忍，默然故，是事如是持。
大德僧聽！今有爾所比丘集，若僧時到僧忍聽，僧今解此處戒場。白如是。
大德僧聽！今有爾許比丘集，僧今解此處戒場。誰諸長老忍僧解此處戒場者默然，誰不忍者說。僧已忍解此處戒場竟。僧忍，默然故，是事如是持。
大德僧聽！諸比丘坐處已滿，齊如是比丘坐處。若僧時到僧忍聽，僧今於此坐處結小界。白如是。
大德僧聽！齊如是比丘坐處，僧今於此坐處結小界。誰諸長老忍僧齊如是比丘坐處結小界者默然，誰不忍者說。僧已忍齊如是比丘坐處結小界竟。僧忍，默然故，是事如是持。
大德僧聽！齊如是比丘坐處。若僧時到僧忍聽，僧今解此坐處小界。白如是。
大德僧聽！齊如是比丘坐處，僧今解此坐處小界。誰諸長老忍僧齊如是比丘坐處，解此坐處小界者默然，誰不忍者說。僧已忍齊如是比丘坐處，解此坐處小界竟。僧忍，默然故，是事如是持。
大德僧聽！此某甲，欲求某甲剃髮。若僧時到僧忍聽，與某甲剃髮。白如是。
大德僧聽！此某甲，從某甲求出家。若僧時到僧忍聽，與某甲出家。白如是。
我某甲，盡形壽歸依佛，歸依法，歸依僧。隨佛出家，某甲為和上，如來、至真、等正覺，是我世尊。
我某甲，歸依佛，歸依法，歸依僧。隨佛出家竟，某甲為和上，如來、至真、等正覺，是我世尊。
盡形壽不得殺生。是沙彌戒，能持不？
盡形壽不得盜。是沙彌戒，能持不？
盡形壽不得婬。是沙彌戒，能持不？
盡形壽不得妄語。是沙彌戒，能持不？
盡形壽不得飲酒。是沙彌戒，能持不？
盡形壽不得著花鬘、香油塗身。是沙彌戒，能持不？
盡形壽不得歌舞倡伎及往觀聽。是沙彌戒，能持不？
盡形壽不得高大床上坐。是沙彌戒，能持不？
盡形壽不得非時食。是沙彌戒，能持不？
盡形壽不得捉持生像嚴飾寶物。是沙彌戒，能持不？
此是沙彌十戒，盡形壽不得犯。
汝已受戒竟，當供養三寶：佛寶、法寶、比丘僧寶；勤修三業：坐禪、誦經、勸佐眾事。
大德一心念！我某甲，請大德為和上，願大德為我作和上。我依大德故，得受具足戒。眾中誰能為某甲作教授師？大德僧聽！此某甲，從某甲求受具足戒。若僧時到僧忍聽，某甲作教授師。白如是。此安陀會、欝多羅僧、僧伽梨、鉢，是衣鉢是汝有不？善男子聽！今是真實誠時，實言實，不實當言不實。汝曾作比丘不？若言作。持戒清淨不？如法還戒不？不犯淨行尼不？不賊心受戒不？不破內外道不？非黃門不？不殺父、殺母、殺阿羅漢、破僧不？汝非非人不？非畜生不？非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、癲狂病。汝有如是病不？如我今問汝，僧中亦當如是問。如汝向者答我，僧中亦當如是答。
大德僧聽！此某甲，從某甲求受具足戒。若僧時到僧忍聽，我問已，聽將來。白如是。
大德僧聽！我某甲，從某甲求受具足戒。我某甲，今從僧乞受具足戒，和上某甲。願僧濟度我，慈愍故。
大德僧聽！此某甲，從某甲求受具足戒。此某甲，今從僧乞受具足戒，和上某甲。若僧時到僧忍聽，我問內法。白如是。
善男子聽！今是真誠時，實語時，隨所問汝，汝當隨實答。汝曾作比丘不？若言作。持戒清淨不？如法還戒不？不犯淨行尼不？不賊心受戒不？不破內外道不？非黃門不？不殺父、殺母、殺阿羅漢、破僧不？汝非非人不？非畜生不？非二根不？汝字何等？和上字誰？年滿二十未？三衣鉢具不？父母聽汝不？汝不負債不？汝非奴不？汝非官人不？汝是丈夫不？丈夫有如是病：癩、癰疽、白癩、乾痟、顛狂。汝有如是病不？
大德僧聽！此某甲，從某甲求受具足戒。此某甲，今從僧乞受具足戒，和上某甲。自說清淨，無諸難事，年滿二十，三衣鉢具。若僧時到僧忍聽，僧今授某甲具足戒，和上某甲。白如是。
大德僧聽！此某甲，從某甲求受具足戒。此某甲，今從僧乞受具足戒，和上某甲。自說清淨，無諸難事，年滿二十，三衣鉢具。僧今授某甲具足戒，和上某甲。誰諸長老忍僧與某甲受具足戒，和上某甲者默然，誰不忍者說。是初羯磨。僧已忍與某甲受具足戒竟，和上某甲。僧忍，默然故，是事如是持。
善男子聽！如來、無所著、等正覺說四波羅夷法，若比丘犯一一法，非沙門，非釋種子。汝一切不得犯婬欲，作不淨行。若比丘犯婬欲，作不淨行，乃至共畜生；非沙門，非釋種子。汝是中盡形壽不得作，能持不？
一切不得盜乃至草葉。若比丘盜人五錢、若過五錢，若自取、教人取，自斫、教人斫，自破、教人破，若燒、若埋、若壞色；非沙門，非釋種子。汝是中盡形壽不得作，能持不？
一切不得故斷眾生命，乃至蟻子。若比丘故自手斷人命，持刀授與人，教死、讚死、勸死，與人非藥，若墮胎，若厭禱殺，自作方便、若教人作；非沙門，非釋種子。汝是中盡形壽不得作，能持不？
一切不得妄語乃至戲笑。若比丘不真實，非己有，自稱言得上人法，得禪、得解脫、得定、得四空定，得須陀洹果、斯陀含果、阿那含果、阿羅漢果，言天來、龍來、鬼神來供養；非沙門，非釋種子。汝是中盡形壽不得作，能持不？
善男子聽！如來、無所著、等正覺說四依法，比丘出家依是出家人法。依糞掃衣，是比丘出家人法。是中盡形壽，能持不？若得長利：檀越送衣、割截衣、三種壞色衣，亦得受。
依乞食，是比丘出家人法。是中盡形壽，能持不？若得長利：若僧差食、檀越送食、月八日食、十五日食、月初日食、眾僧常食、檀越請食，得受。
依樹下坐，是比丘出家人法。是中盡形壽，能持不？若得長利：別房、尖頭屋、小房、石室、兩房一戶，得受。
依腐爛藥，是比丘出家人法。是中盡形壽，能持不？若得長利：酥、油、生酥、蜜、石蜜，得受。
汝已受戒竟，白四羯磨如法成就，得處所，和上如法，阿闍梨如法，眾僧具足。當善受教法，應勸化作福治塔，供養眾僧，和上、阿闍梨一切如法教，不得違逆。應學問，誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不斷。餘所未知，當問和上、阿闍梨。
長老一心念！此僧伽梨若干條，割截成，今受持，不離宿。
長老一心念！此鉢多羅應量器，今受持，常用故。
大德一心念！我某甲，請大德為依止阿闍梨，願大德為我作依止阿闍梨。我依大德故，得住。莫放逸。若言好、若言去，弟子答言爾。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，今從僧乞覆藏羯磨。願僧與我隨覆藏日羯磨，慈愍故。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，從僧乞覆藏羯磨。若僧時到僧忍聽，僧今與比丘某甲隨覆藏日羯磨。白如是。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，從僧乞覆藏羯磨；僧今與比丘某甲隨覆藏日羯磨。誰諸長老忍僧與比丘某甲隨覆藏日羯磨者默然，誰不忍者說。是初羯磨。僧已忍與比丘某甲隨覆藏日羯磨竟。僧忍，默然故，是事如是持。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，從僧乞覆藏羯磨；僧已與我隨覆藏日羯磨。我比丘某甲，已行若干日，未行若干日，白大德僧令知，我行覆藏。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，今從僧乞六夜摩那埵羯磨。願僧與我六夜摩那埵羯磨，慈愍故。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，今從僧乞六夜摩那埵羯磨。若僧時到僧忍聽，今與比丘某甲六夜摩那埵羯磨。白如是。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，今從僧乞六夜摩那埵羯磨；僧今與比丘某甲六夜摩那埵羯磨。誰諸長老忍僧與比丘某甲六夜摩那埵羯磨者默然，誰不忍者說。是初羯磨。僧已忍與比丘某甲六夜摩那埵羯磨竟。僧忍，默然故，是事如是持。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，從僧乞覆藏羯磨；僧已與我隨覆藏日羯磨。我比丘某甲行覆藏竟，今從僧乞六夜摩那埵羯磨；僧已與我六夜摩那埵羯磨。我比丘某甲，已行若干日，未行若干日，白大德僧令知，我行摩那埵。
大德僧聽！我比丘某甲，犯僧殘罪覆藏。我比丘某甲，犯僧殘罪，隨覆藏日，已從僧乞覆藏羯磨；僧已與我隨覆藏日羯磨。我比丘某甲行覆藏竟，從僧乞六夜摩那埵羯磨；僧已與我六夜摩那埵羯磨。我比丘某甲行六夜摩那埵竟，今從僧乞出罪羯磨。願僧與我出罪羯磨，慈愍故。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵羯磨；僧已與比丘某甲六夜摩那埵羯磨。此比丘某甲行六夜摩那埵竟，今從僧乞出罪羯磨。若僧時到僧忍聽，僧今與比丘某甲出罪羯磨。白如是。
大德僧聽！比丘某甲，犯僧殘罪覆藏。此比丘某甲，犯僧殘罪，隨覆藏日，已從僧乞覆藏羯磨；僧已與比丘某甲隨覆藏日羯磨。此比丘某甲行覆藏竟，從僧乞六夜摩那埵羯磨；僧已與比丘某甲六夜摩那埵羯磨。此比丘某甲行六夜摩那埵竟，今從僧乞出罪羯磨；僧今與比丘某甲出罪羯磨。誰諸長老忍僧與比丘某甲出罪羯磨者默然，誰不忍者說。是初羯磨。僧已忍與比丘某甲出罪羯磨竟。僧忍，默然故，是事如是持。
大德僧聽！我比丘某甲，故畜爾許長衣過十日，犯捨墮，今捨與僧。
大德僧聽！我比丘某甲，故畜爾許長衣過十日，犯捨墮。此衣已捨與僧，罪今從僧懺悔。大德！受我懺悔。彼答言可爾。
大德僧聽！此比丘某甲，故畜爾許長衣過十日，犯捨墮，今捨與僧。若僧時到僧忍聽，我受比丘某甲懺悔。白如是。
大德一心念！我比丘某甲，故畜爾許長衣過十日，犯捨墮。此衣已捨與僧，罪今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶念我清淨，戒身具足，清淨布薩。自責汝心，生厭離。答言爾。
大德僧聽！比丘某甲，故畜爾許長衣過十日，犯捨墮，今與僧。若僧時到僧忍聽，僧今持此衣還此比丘某甲。白如是。
大德僧聽！比丘某甲，故畜爾許長衣過十日，犯捨墮。今捨與僧，僧今持此衣還此比丘某甲。誰諸長老忍僧持此衣還比丘某甲者默然，誰不忍者說。僧已忍持此衣還此比丘某甲竟。僧忍，默然故，是事如是持。
大德一心念！我比丘某甲，故畜爾許長衣過十日，犯捨墮。我今捨與大德，捨已當懺悔。
大德一心念！我比丘某甲，故畜爾許長衣過十日，犯捨墮。此衣已捨，罪今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶我清淨，戒身具足，清淨布薩。自責汝心，生厭離。答言爾。
大德一心念！我比丘某甲，犯某甲罪，今從大德懺悔，不敢覆藏。懺悔則安樂，不懺悔不安樂，憶念犯發露，知而不覆藏。大德憶我清淨，戒身具足，清淨布薩。自責汝心，生厭離。答言爾。長老聽我受比丘某甲懺。答言聽。
大德僧聽！我比丘某甲，於所犯生疑，今白僧令知。須後無疑時，當如法懺悔。
大德一心念！今眾僧布薩說戒，比丘某甲亦布薩說戒。我有佛法僧事、若有瞻病事，我與欲及清淨，為我捉籌。
大德一心念！眾多比丘有佛法僧事、若瞻病事，我與眾多比丘受欲及清淨，如法僧事，與欲清淨，我為捉籌。
大德僧聽！若僧時到僧忍聽，僧今差比丘某甲教授比丘尼。白如是。
大德僧聽！僧今差比丘某甲教授比丘尼。誰諸長老忍僧差比丘某甲教授比丘尼者默然，誰不忍者說。僧已忍差比丘某甲教授比丘尼竟。僧忍，默然故，是事如是持。
一者，雖百歲比丘尼，見新受戒比丘，應起迎逆、禮拜、與敷淨坐具。此法應尊重讚歎，盡形壽不得違。
二者，比丘尼不應罵比丘、訶責比丘，不應誹謗言：破戒、破見、破威儀。此法應尊重讚歎，盡形壽不得違。
三者，比丘尼不應為比丘作舉、作憶念、作自言，不應遮他見罪、說戒、自恣；不應呵比丘，比丘應呵比丘尼。此法應尊重讚歎，盡形壽不得違。
四者，式叉摩那學戒已，應從比丘僧乞受大戒。此法應尊重讚歎，盡形壽不得違。
五者，比丘尼犯僧殘罪，應在二部僧中半月行摩那埵。此法應尊重讚歎，盡形壽不得違。
六者，比丘尼半月半月應從僧乞教授。此法應尊重讚歎，盡形壽不得違。
七者，比丘尼不應在無比丘僧處夏安居。此法應尊重讚歎，盡形壽不得違。
八者，比丘尼僧安居竟，應比丘僧中求三事自恣：見、聞、疑。此法應尊重讚歎，盡形壽不得違。
今日布薩日，某時，眾僧集堂說戒。
長老一心念！今日眾僧十五日說戒，我某甲清淨。
今日眾僧十五日說戒，我某甲清淨。八難事起及有餘緣略說戒文大德僧聽！若僧時到僧忍聽，僧今差比丘某甲分房舍臥具。白如是。
大德僧聽！僧今差比丘某甲分房舍臥具。誰諸長老忍僧差比丘某甲分房舍臥具者默然，誰不忍者說。僧已忍差比丘某甲分房舍臥具竟。僧忍，默然故，是事如是持。
大德上座！如是房舍臥具，隨意所樂便取。
長老一心念！我比丘某甲，依某聚落某甲僧伽藍某甲房，前三月夏安居。房舍壞，修治故。依某甲持律，若有疑事，當往問。
長老一心念！我比丘某甲，受七日法出界外，為某甲事故，還此中安居，白長老令知。
大德僧聽！我比丘某甲，受過七日法，若十五日、若一月，出界外，為某甲事故，還此中安居。
大德僧聽！若僧時到僧忍聽，比丘某甲受過七日法，若十五日、若一月，出界外，為某甲事故，還此中安居。白如是。
大德僧聽！比丘某甲受過七日法，若十五日、若一月，出界外，為某甲事故，還此中安居。誰諸長老忍僧聽比丘某甲受過七日法，若十五日、若一月，出界外，為某甲事故，還此中安居者默然，誰不忍者說。僧已忍比丘某甲受過七日法，若十五日、若一月，出界外，為某甲事故，還此中安居竟。僧忍，默然故，是事如是持。
大德一心念！今日僧自恣，我比丘某甲亦自恣。我有病患不堪往，我與自恣及欲。
大德一心念！眾多比丘病患不堪來，我與眾多比丘受欲自恣，如是僧事，與欲自恣。
大德僧聽！若僧時到僧忍聽，僧今差比丘某甲作授自恣人。如是白。
大德僧聽！僧今差比丘某甲作授自恣人。誰諸長老忍僧今差比丘某甲作授自恣人者默然，誰不忍者說。僧已忍差比丘某甲作授自恣人竟。僧忍，默然故，是事如是持。
大德僧聽！今日眾僧自恣。若僧時到僧忍聽，僧和合自恣。白如是。
大德一心念！眾僧今日自恣，我比丘某甲亦自恣。若見、聞、疑罪，大德哀愍語我，我若見罪，當如法懺悔。
長老一心念！今日眾僧自恣，我比丘某甲亦自恣，我清淨。
今日眾僧自恣，我比丘某甲亦自恣，我清淨。
大德僧聽！僧有難事。若僧時到僧忍聽，僧今各各三語自恣。白如是。
大德僧聽！今日眾僧受功德衣。若僧時到僧忍聽，眾和合受功德衣。白如是。
大德僧聽！若僧時到僧忍聽，今差比丘某甲為僧持功德衣。白如是。
大德僧聽！僧今差比丘某甲為僧持功德衣。誰諸長老忍僧今差比丘某甲為僧持功德衣者默然，誰不忍者說。僧已忍差比丘某甲為僧持功德衣竟。僧忍，默然故，是事如是持。
大德僧聽！此住處僧得可分衣，現前僧應分。若僧時到僧忍聽，僧今持此衣與比丘某甲，此比丘某甲當持此衣為僧受作功德衣，於此住處持。白如是。
大德僧聽！此住處僧得可分衣，現前僧應分；僧今持此衣與比丘某甲，此比丘某甲當持此衣為僧受作功德衣，於此住處持。誰諸長老忍僧持此衣與比丘某甲，比丘某甲當持此衣為僧受作功德衣，於此住處持者默然，誰不忍者說。僧已忍持此衣與比丘某甲，此比丘某甲當持此衣為僧受作功德衣，於此住處持竟。僧忍，默然故，是事如是持。
此衣眾僧當受作功德衣，此衣眾僧今受作功德衣，此衣眾僧已受作功德衣。
其受者已善受，此中所有功德名稱屬我。彼應答言：爾。
僧集？和合？未受大戒者出？不來者說欲？僧今何所作為？
大德僧聽！今日眾僧出功德衣。若僧時到僧忍聽，僧今和合出功德衣。如是白。
大德僧聽！此住處若衣、若非衣，現前僧應分。若僧時到僧忍聽，僧今與比丘某甲，彼某甲當還與僧。白如是。
大德僧聽！此住處若衣、若非衣，現前僧應分；僧今與比丘某甲，彼某甲當還與僧。誰諸長老忍此住處若衣、若非衣，現前僧應分；僧今與比丘某甲，彼某甲當還與僧者默然，誰不忍者說。僧已忍與比丘某甲，彼某甲當還與僧竟。僧忍，默然故，是事如是持。
長老一心念！是住處得可分衣物，現前僧應分。是中無僧，此衣物屬我，我受用。
是住處得可分衣物，現前僧應分。是中無僧，此衣物屬我，我受用。
大德僧聽！比丘某甲此住處命過，所有衣鉢、坐具、針筒、盛衣器，此住處現前僧應分。
大德僧聽！比丘某甲命過，所有衣鉢、坐具、針筒、盛衣器，現前僧應分。若僧時到僧忍聽，僧今與看病人某甲。白如是。
大德僧聽！比丘某甲命過，所有衣鉢、坐具、針筒、盛衣器，現前僧應分；僧今與看病人某甲。誰諸長老忍僧與看病人某甲衣鉢、坐具、針筒、盛衣器者默然，誰不忍者說。僧已忍與看病人某甲衣鉢、坐具、針筒、盛衣器竟。僧忍，默然故，是事如是持。
大德僧聽！比丘某甲命過，所有若衣、若非衣現前僧應分。若僧時到僧忍聽，僧今與比丘某甲，彼某甲當還與僧。白如是。
大德僧聽！比丘某甲命過，所有若衣、若非衣，現前僧應分；僧今與比丘某甲，彼某甲當還與僧。誰諸長老忍比丘某甲命過，所有若衣、若非衣，現前僧應分；僧今與比丘某甲，彼某甲當還與僧者默然，誰不忍者說。僧已忍與比丘某甲，彼某甲當還與僧竟。僧忍，默然故，是事如是持。
長老一心念！比丘某甲命過，所有若衣、若非衣，現前僧應分。此住處無僧，是衣物屬我，我應受用。
比丘某甲命過，所有若衣、若非衣，現前僧應分。此住處無僧，是衣物屬我，我應受用。
大德僧聽！若僧時到僧忍聽，僧今結某處作淨地。白如是。
大德僧聽！僧今結某處作淨地。誰諸長老忍僧結某處作淨地者默然，誰不忍者說。僧已忍結某處作淨地竟。僧忍，默然故，是事如是持。
大德僧聽！若僧時到僧忍聽，比丘某甲能為僧作淨法人。白如是。
大德僧聽！比丘某甲能為僧作淨法人。誰諸長老忍比丘某甲作淨法人者默然，誰不忍者說。僧已忍比丘某甲作淨法人竟。僧忍，默然故，是事如是持。
長老一心念！我某甲，有此長衣未作淨，今為淨故施與長老，為真實淨。
長老一心念！我比丘某甲，有此長衣未作淨，為展轉淨，施與長老。長老一心念！汝有此長衣未作淨，為展轉淨故施與我，我今受之。汝施與誰？施與某甲。長老一心念！汝是長衣未作淨，為展轉淨故施與我，我已受之。是衣某甲已有，汝為某甲故護持，用時隨意。
長老一心念！我比丘某甲，有病因緣，是七日藥，為共宿七日故，今於長老邊受。
長老一心念！我比丘某甲有病，此盡形壽藥，為共宿長服故，今於長老邊受。
大德僧聽！我比丘某甲，自乞作屋，無主，自為己，我今從眾僧乞知無難、無妨處。
大德僧聽！比丘某甲，自乞作屋，無主，自為己，今從眾僧乞處分無難、無妨處。若僧時到僧忍聽，僧今與比丘某甲，處分無難、無妨處。白如是。
大德僧聽！此比丘某甲，自乞作屋，無主，自為己，今從眾僧乞處分無難、無妨處；僧今與比丘某甲，處分無難、無妨處。誰諸長老忍僧與比丘某甲，處分無難、無妨處者默然，誰不忍者說。僧已忍與比丘某甲，處分無難、無妨處竟。僧忍，默然故，是事如是持。
大德！我已足食，大德看是知是，作餘食法。我已食止，汝可食之。
長老！我已受請，長老看是知是，作餘食法。我已食止，汝可食之。
長老一心念！我某甲，已受某甲請，有緣事，欲入某甲聚落，至某甲家，白長老令知。
長老一心念！我某甲，非時入某甲聚落，至某甲家，為如是緣事，白長老令知。
大姊僧聽！我比丘尼某甲，今從眾僧乞度人授具足戒。願僧聽我度人授具足戒。
大姊僧聽！此比丘尼某甲，今從眾僧乞度人授人具足戒。若僧時到僧忍聽，僧今聽比丘尼某甲，度人授人具足戒。白如是。
大姊僧聽！此比丘尼某甲，今從眾僧乞度人授人具足戒。僧今聽比丘尼某甲，度人授人具足戒。誰諸大姊忍僧聽比丘尼某甲度人授人具足戒者默然，誰不忍者說。僧已忍聽比丘尼某甲度人授人具足戒竟。僧忍，默然故，是事如是持。
大姊僧聽！此某甲，欲從某甲求剃髮。若僧時到僧忍聽，為某甲剃髮。白如是。
大姊僧聽！此某甲，從某甲求出家。若僧時到僧忍聽，與某甲出家。白如是。
我某甲，歸依佛，歸依法，歸依僧。我今隨佛出家，和上某甲，如來、無所著、等正覺，是我世尊。
我某甲，歸依佛，歸依法，歸依僧。我今隨佛出家竟，和上某甲，如來、無所著、等正覺，是我世尊。
盡形壽不得殺生。是沙彌尼戒，能持不？
盡形壽不得偷盜。是沙彌尼戒，能持不？
盡形壽不得婬欲。是沙彌尼戒，能持不？
盡形壽不得妄語。是沙彌尼戒，能持不？
盡形壽不得飲酒。是沙彌尼戒，能持不？
盡形壽不得著華鬘、香塗身。是沙彌尼戒，能持不？
盡形壽不得歌舞倡伎亦不往觀聽。是沙彌尼戒，能持不？
盡形壽不得高廣大床上坐。是沙彌尼戒，能持不？
盡形壽不得非時食。是沙彌尼戒，能持不？
盡形壽不得捉持生像金銀寶物。是沙彌尼戒，能持不？
如是沙彌尼十戒，盡形壽不應犯。
當供養三寶：佛寶、法寶、僧寶；勤修三業：坐禪、誦經、勸佐眾事。
大姊僧聽！我沙彌尼某甲，從僧乞二歲學戒，和上尼某甲。願僧濟度我，慈愍故，與我二歲學戒。
大姊僧聽！此沙彌尼某甲，從僧乞二歲學戒，和上尼某甲。若僧時到僧忍聽，僧今與沙彌尼某甲二歲學戒，和上尼某甲。白如是。
大姊僧聽！此沙彌尼某甲，今從僧乞二歲學戒，和上尼某甲；僧今與沙彌尼某甲二歲學戒，和上尼某甲。誰諸大姊忍僧與沙彌尼某甲二歲學戒，和上尼某甲者默然，誰不忍者說。是初羯磨。僧已忍與沙彌尼某甲二歲學戒竟，和上尼某甲。僧忍，默然故，是事如是持。
汝諦聽！如來、無所著、等正覺說六法。不得犯不淨行，行婬欲法。若式叉摩那行婬欲法；非式叉摩那，非釋種女。若與染污心男子共身相摩觸，缺戒，應更與學戒。是中盡形壽不得犯，能持不？
不得偷盜乃至草葉。若式叉摩那取人五錢、若過五錢，自取、教人取，自斫、教人斫，自破、教人破，若燒、若埋、若壞色；非式叉摩那，非釋種女。若取減五錢，缺戒，應更與學戒。是中盡形壽不得犯，能持不？
不得故斷眾生命乃至蟻子。若式叉摩那故自手斷人命、求刀授與，教死、勸死、讚死，若與人非藥，若墮胎，厭禱呪術，自作、教人作；非式叉摩那，非釋種女。若斷畜生不能變化者命，缺戒，應更與學戒。是中盡形壽不得犯，能持不？
不得妄語乃至戲笑。若式叉摩那不真實，無所有，自稱言得上人法，言得禪、得解脫、得定、得四空定，得須陀洹果、斯陀含果、阿那含果、阿羅漢果，言天來、龍來、鬼神來供養我；非式叉摩那，非釋種女。若於眾中故妄語，缺戒，應更與學戒。是中盡形壽不得犯，能持不？
不得非時食。若式叉摩那非時食，犯戒，應更與學戒。是中盡形壽不得犯，能持不？
不得飲酒。若式叉摩那飲酒，犯戒，應更與學戒。是中盡形壽不得犯，能持不？
式叉摩那於一切比丘尼戒，是中應盡學，除自取食過食與比丘尼。
我某甲，今求阿姨為和上，願阿姨為我作和上。我依阿姨故，得受大戒。
大姊僧聽！此某甲，從和上尼某甲求受大戒。若僧時到僧忍聽，某甲尼為教授師。白如是。
此汝安陀會、欝多羅僧、僧伽梨、僧竭支、覆肩衣、鉢。此衣鉢是汝有不？答言有。
汝諦聽！今真誠時，我今問汝，有便言有，無當言無。汝不曾作比丘尼不？不賊心受戒不？不殺父、殺母、殺阿羅漢不？不非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？不負人債不？非婢不？是女人不？女人有如是諸病：癩、癰疽、白癩、乾痟、癲狂、二根、二道合、道小、大小便常漏、涕唾常出。汝有如是諸病不？如我向者所問，僧中亦當如是問。如向者答我，僧中亦當如是答。
大姊僧聽！是某甲，從和上尼某甲求受大戒。若僧時到僧忍聽，我已教授竟，聽使來。白如是。
大姊僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧濟拔我，慈愍故。
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。
汝諦聽！今是真誠時，我今問汝，有便言有，無當言無。汝不曾作比丘尼不？不賊心受戒不？不殺父、殺母、殺阿羅漢不？非非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？非負人債不？非婢不？是女人不？女人有如是諸病：癩、癰疽、白癩、乾痟、癲狂、二根、二道合、道小、大小便常漏、涕唾常出。有如是諸病不？
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足。若僧時到僧忍聽，僧今授某甲大戒，和上尼某甲。白如是。
大姊僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足。僧今授某甲大戒，和上尼某甲。誰諸大姊忍僧今授某甲大戒，和上尼某甲者默然，誰不忍者說。是初羯磨。僧已忍與某甲受大戒竟，和上尼某甲。僧忍，默然故，是事如是持。
大德僧聽！我某甲，從和上尼某甲求受大戒。我某甲，今從僧乞受大戒，和上尼某甲。願僧濟度我，慈愍故。
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。若僧時到僧忍聽，我問諸難事。白如是。
善女諦聽！今是真誠時，實當言實，不實當言不實，隨所問汝，汝當以實答我。汝不曾作比丘尼不？不賊心受戒不？不殺父、殺母、殺阿羅漢不？非非人不？非畜生不？非二根人不？汝字何等？和上字誰？年歲滿不？衣鉢具足不？父母、夫主為聽汝不？汝不負人債不？非婢不？汝是女人不？女人有如是諸病：癩、癰疽、白癩、乾痟、癲狂病。汝有如是諸病不？汝學戒未？汝清淨不？已學戒未？清淨不？
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲。所說清淨，無諸難事，年歲已滿，衣鉢具足，已學戒清淨。若僧時到僧忍聽，僧今為某甲受大戒，和上尼某甲。白如是。
大德僧聽！此某甲，從和上尼某甲求受大戒。此某甲，今從僧乞受大戒，和上尼某甲，所說清淨，無諸難事，年歲已滿，衣鉢具足，已學戒清淨；僧今為某甲受大戒，和上尼某甲。誰諸長老忍僧與某甲受大戒，和上尼某甲者默然，誰不忍者說。是初羯磨。僧已忍為某甲受大戒竟，和上尼某甲。僧忍，默然故，是事如是持。
善女人諦聽！如來、無所著、等正覺說八波羅夷法，若比丘尼犯者，非比丘尼，非釋種女。一切不得作不淨行，行婬欲法。若比丘尼作不淨行，行婬欲法，乃至共畜生；非比丘尼，非釋種女。是中盡形壽不得犯，能持不？
不得偷盜乃至草葉。若比丘尼取人五錢、若過五錢，自取、教人取，自斫、教人斫，自破、教人破，若燒、若埋、若壞色；非比丘尼，非釋種女。是中盡形壽不得犯，能持不？
不得斷眾生命乃至蟻子。若比丘尼自手斷、若教他斷人命，持刀授與，教死、讚死、勸死，與人非藥，若墮胎，厭禱呪術，若自作、方便教人作；非比丘尼，非釋種女。是中盡形壽不得犯，能持不？
不得妄語乃至戲笑。若比丘尼不真實，非己有，自稱得上人法，得禪、得解脫、三昧、正受，得須陀洹果、斯陀含果、阿那含果、阿羅漢果，言天來、龍來、鬼神來供養我；非比丘尼，非釋種女。是中盡形壽不得犯，能持不？
不得身相摩觸乃至共畜生。若比丘尼有染污心，與染污心男子身相觸，腋以下，膝以上，若摩、若捺、若逆摩、若順摩、若牽、若推、若舉、若下、若捉、若急捺；非比丘尼，非釋種女。是中盡形壽不得犯，能持不？
不得犯八事乃至共畜生。若比丘尼有染污心，與染污心男子，受捉手、捉衣、至屏處、屏處住、屏處語、若共行、若身相近、若共期，犯此八事；非比丘尼，非釋種女。是中盡形壽不得犯，能持不？
不得覆藏他罪乃至突吉羅惡說。若比丘尼知比丘尼犯波羅夷，不自舉、不白僧、不語人令知。後於異時，此比丘尼若休道、若滅擯、若作不共住、若入外道；後作如是言：我先知此人如是如是。非比丘尼，非釋種女，覆藏他重罪故。是中盡形壽不得犯，能持不？
不得隨被舉比丘語乃至沙彌。若比丘尼知比丘為僧所舉，如法、如毘尼、如佛所教，犯威儀，未懺悔，不作共住；便隨順。彼比丘尼諫此比丘尼言：大姊！彼比丘為僧所舉，如法、如毘尼、如佛所教，犯威儀，未懺悔，不作共住；莫隨順彼比丘語。彼比丘尼諫此比丘尼時，堅持不捨。彼比丘尼應乃至三諫，捨此事故。乃至三諫，捨者善；若不捨者，非比丘尼，非釋種女，犯隨舉。是中盡形壽不得犯，能持不？
善女人諦聽！如來、無所著、等正覺說四依法，比丘尼出家依是，是出家人法。依糞掃衣，是比丘尼出家法。是中盡形壽能持不？若得長利：檀越施衣、割壞衣，得受。
依乞食，是比丘尼出家人法。是中盡形壽能持不？若得長利：若僧差食、檀越送食、月八日食、十五日食、月初日食、眾常食、檀越請食，得受。
依樹下坐，是比丘尼出家人法。是中盡形壽能持不？若得長利：別房、尖頭小屋、石室、兩房一戶，得受。
依腐爛藥，是比丘尼出家人法。是中盡形壽能持不？若得長利：酥、油、生酥、蜜、石蜜，得受。
汝已受戒竟，白四羯磨如法成就，得處所，和上如法，阿闍梨如法，二部眾僧具足。當善受教法，應勸化作福治塔，供養眾僧。和上、阿闍梨一切如法教，不得違逆。應學問，誦經，勤求方便，於佛法中得須陀洹果、斯陀含果、阿那含果、阿羅漢果。汝始發心出家，功不唐捐，果報不斷。餘所不知，當問和上、阿闍梨。
大德僧聽！我比丘尼某甲，犯某甲僧殘罪，今從二部僧乞半月摩那埵羯磨。願僧與我半月摩那埵羯磨，慈愍故。
大德僧聽！比丘尼某甲，犯某甲僧殘罪，今從二部僧乞半月摩那埵羯磨。若僧時到僧忍聽，僧今與比丘尼某甲半月摩那埵羯磨。白如是。
大德僧聽！比丘尼某甲，犯某甲僧殘罪，今從二部僧乞半月摩那埵羯磨；僧今與比丘尼某甲半月摩那埵羯磨。誰諸長老忍僧與比丘尼某甲半月摩那埵羯磨者默然，誰不忍者說。是初羯磨。僧已忍與比丘尼某甲半月摩那埵羯磨竟。僧忍，默然故，是事如是持。
大德僧聽！我比丘尼某甲，犯某甲僧殘罪，從二部僧乞半月摩那埵羯磨；僧已與我半月摩那埵羯磨。我比丘尼某甲，已行若干日，餘有若干日在，白大德僧令知，我行摩那埵。
大德僧聽！我比丘尼某甲，犯某甲僧殘罪，從二部僧乞半月摩那埵羯磨；僧已與我半月摩那埵羯磨。我於二部僧中半月行摩那埵竟，今從僧乞出罪羯磨。願僧與我出罪羯磨，慈愍故。
大德僧聽！比丘尼某甲，犯某甲僧殘罪，從二部僧乞半月摩那埵羯磨；已與比丘尼某甲半月摩那埵羯磨。此比丘尼某甲，已於二部僧中半月行摩那埵竟，今從僧乞出罪羯磨。若僧時到僧忍聽，僧今與比丘尼某甲出罪羯磨。白如是。
大德僧聽！比丘尼某甲，犯某甲僧殘罪，從二部僧乞半月摩那埵羯磨；僧已與比丘尼某甲半月摩那埵羯磨。此比丘尼某甲，已於二部僧中半月行摩那埵竟，今從僧乞出罪羯磨；僧今與比丘尼某甲出罪羯磨。誰諸長老忍僧與比丘尼某甲出罪羯磨者默然，誰不忍者說。是初羯磨。僧已忍與比丘尼某甲出罪羯磨竟。僧忍，默然故，是事如是持。
大姊僧聽！若僧時到僧忍聽，僧今差比丘尼某甲，為比丘尼僧故，半月往比丘僧中求教授。白如是。
大姊僧聽！僧今差比丘尼某甲，為比丘尼僧故，半月往比丘僧中求教授。誰諸大姊忍僧差比丘尼某甲，為比丘尼僧故，半月往比丘僧中求教授者默然，誰不忍者說。僧已忍差比丘尼某甲，為比丘尼僧故，半月往比丘僧中求教授竟。僧忍，默然故，是事如是持。
大德一心念！比丘尼僧和合，禮比丘僧足，求教授。
大德僧聽！比丘尼僧和合，禮僧足，求教授。
大姊僧聽！若僧時到僧忍聽，僧今差比丘尼某甲，為比丘尼僧故，往大僧中說三事自恣：見、聞、疑。白如是。
大姊僧聽！僧今差比丘尼某甲，為比丘尼僧故，往大僧中說三事自恣：見、聞、疑。誰諸大姊忍僧差比丘尼某甲，為比丘尼僧故，往大僧中說三事自恣：見、聞、疑者默然，誰不忍者說。僧已忍差比丘尼某甲，為比丘尼僧故，往大僧中說三事自恣：見、聞、疑竟。僧忍，默然故，是事如是持。
比丘僧夏安居竟，比丘尼夏安居竟。比丘僧說三事自恣：見、聞、疑。大德僧慈愍故語我，我若見罪，當如法懺悔。
我比丘某甲，於此僧伽藍雨安居前三月。
我某甲比丘，是住處夏安居前三月，有緣事出界行，受七日法，是住處安居自恣。