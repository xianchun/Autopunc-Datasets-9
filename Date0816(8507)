我聞如是：
一時，佛游郁伽支羅，在水池岸。
爾時，一比丘則於晡時從燕坐起，往詣佛所，稽首佛足，卻坐一面，白曰：世尊！唯愿為我善略說法，從世尊聞已，在遠離獨住，心無放逸，修行精勤。因在遠離獨住，心無放逸，修行精勤故，族姓子所為，剃除須發，著袈裟衣，至信、舍家、無家、學道者，唯無上梵行訖，於現法中自知自覺，自作證成就游：生已盡，梵行已立，所作已辦，不更受有，知如真。
世尊告曰：比丘當如是學，令心得住，在內不動無量善修。復觀內身如身，行極精勤，立正念、正智，善自御心，令離慳貪，意無憂戚。復觀外身如身，行極精勤，立正念、正智，善自御心，令離慳貪，意無憂戚。復觀內外身如身，行極精勤，立正念、正智，善自御心，令離慳貪，意無憂戚。比丘！如此之定，去時、來時當善修習，住時、坐時、臥時、眠時、寤時、眠*寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習舍共俱定。
比丘！若修此定極善修者，比丘！當復更修觀內覺如覺，行極精勤，立正念、正智，善自御心，令離慳貪，意無憂戚。復觀外覺如覺，行極精勤，立正念、正智，善自御心，令離慳貪，意無憂戚。復觀內外覺如覺，行極精勤，立正念、正智，善自御心，令離慳貪，意無憂戚。比丘！如此之定，去時、來時當善修習，住時、坐時、臥時、眠時、*寤時、眠*寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習舍共俱定。
比丘！若修此定極善修者，比丘！當復更修觀內心如心，行極精勤，立正念、正智，善自御心，令離慳貪，意無憂戚。復觀外心如心，行極精勤，立正念、正智，善自御心，令離慳貪，意無憂戚。復觀內外心如心，行極精勤，立正念、正智，善自御心，令離慳貪，意無憂戚。比丘！如此之定，去時、來時當善修習，住時、坐時、臥時、眠時、*寤時、眠*寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習舍共俱定。
比丘！若修此定極善修者，比丘！當復更修觀內法如法，行極精勤，立正念、正智，善自御心，令離慳貪，意無憂戚。復觀外法如法，行極精勤，立正念、正智，善自御心，令離慳貪，意無憂戚。復觀內外法如法，行極精勤，立正念、正智，善自御心，令離慳貪，意無憂戚。比丘！如此之定，去時、來時當善修習，住時、坐時、臥時、眠時、*寤時、眠*寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習舍共俱定。
比丘！若修此定極善修者，比丘！心當與慈俱，遍滿一方成就游。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就游。如是悲、喜心與舍俱，無結無怨，無恚無諍，極廣甚大，無量善修，遍滿一切世間成就游。
比丘！若汝修習此定極善修者，若游東方，必得安樂，無眾苦患；若游南方、西方、北方者，必得安樂，無眾苦患。比丘！若汝修習此定極善修者，我尚不說汝諸善法住，況說衰退？但當晝夜增長善法而不衰退。比丘！若汝修習此定極善修者，汝於二果必得其一，或於現世得究竟智，或復有余得阿那含。
於是，彼比丘聞佛所說，善受善持，卽
從座起，稽首佛足，繞三匝而去。受持佛教，在遠離獨住，心無放逸，修行精勤。因在遠離獨住，心無放逸，修行精勤故，族姓子所為，剃除須發，著袈裟衣，至信、舍家、無家、學道者，唯無上梵行訖，於現法中自知自覺，自作證成就游：生已盡，梵行已立，所作已辦，不更受有，知如真。彼尊者知法已至，得阿羅訶。
佛說如是，彼諸比丘聞佛所說，歡喜奉行！
