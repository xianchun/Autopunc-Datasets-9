元運方回，已際發生之候；春膏未沛，莫施栽植之功。惟俟來蘇，敢忘虔禱。切念等服勤東作，効計西成。適逢青帝之司時，忽致旱魃之為虐，病綠悴漲波之麥，敗黃枯出水之秧，春耕之際如斯，秋稔之期何若？謹修梵典，用懇圣慈。
入佛事。
伏愿風伯効靈，雨師供職，灑彌天之潤澤，沛然而施，洋然而流；回易地之歡聲，憂者以樂，病者以愈。
尚書曰：徯予后，后來其蘇。注：蘇，復生也。
尚書注：東作者，春月歲功方興，所當作起之事也。西成者，秋月物成之時，所當成就之事也。
見上。
詩云漢曰：旱既大甚，滌滌山川，旱魃為虐。注：魃，旱神也。
風俗通云：周禮以柳燎祀風師。風師者，箕星也。箕主簸揚，能致風氣。又以槱燎祀雨師。雨師者，畢星也。
詩曰：月離于畢，俾滂沱矣。注：離，月所宿也。畢，星名。月離畢，將雨之驗也。
孟子注：雨盛貌。
謂盛大貌。
見子瞻。
日熾朱光，孰御流金之苦？田焦青稼，將無炊玉之期。仰禱獅臺，愿憐蟻悃。切念等衡茅茍活，稼穡知艱，欣然畢力于春耕，忽爾驚心于夏旱，維禾穟穟漸悴，豳野之黃；彼黍離離將稿，周原之白。至所極矣，何苦如之！謹率群氓，特皈三寶。
入佛事。
伏愿起蛟龍之蟄，震雷電之威，沛然下，洋然流，撲滅紅爐之焰；出而作，入而息，挽回綠野之和。
莊子曰：大旱，金石流、土山焦。
戰國策曰：蘇秦之楚，三日乃得見，王曰：楚國之食貴於玉，薪貴於桂，今使臣食玉炊桂。
山谷詩：張侯窘炊玉，僦屋得空壚。
見上。
詩生民曰：禾役穟穟。注：穟穟，苗美好之貌也。又曰：茀厥豐草，種之黃茂。注：黃茂，嘉谷也。又題注：豳，國名。在禹貢雍州岐山之北，原隰之野。公劉能復修后稷之業，民以富，實乃相土地之宜，而立國於豳之谷焉。
詩黍離注：離離，垂貌。
詩綿曰：周原膴膴。注：周，地名，在岐山之南。廣平曰原。膴膴，肥美貌。
并見上。
詩何人斯曰：伯氏吹塤，仲氏吹篪。注：伯仲，兄弟也。樂器，土曰塤，竹曰篪。
病侵赤子，深惟坎坷之憂；誠叩覺皇，庸效童蒙之志。切念頃居弄璋之慶，頗期跨竈之能，豈謂保抱之失宜，遽爾癢疴之作障？如泣如訴，難明受病之因；不識不知，徒切求醫之請。三世之良未遇，十全之效鮮聞，乃懇調御之尊，愿消幼穉之苦。
入佛事。
伏愿驚啼自止，若逢昔日之張遼；醫療無艱，再遇今時之盧扁。得繼繼繩繩之幸，降穰穰簡簡之休。
見書康誥。
謂不平貌。
童蒙、弄璋、跨竈并見上。
書召誥曰：夫知保抱攜持厥婦子。
見詩皇矣。
記曲禮曰：醫不三世，不服其藥。
曰：張遼，字文遠，鴈門馬邑人。武力過人，數有戰功，累轉前將軍。江東小兒啼，怖之曰：遼來！遼來！無不止者。
史記曰：扁鵲者，勃海郡鄭人，姓秦氏，名越人。少時為人舍長。舍客長桑君過，扁鵲獨奇之，常謹遇之，長桑君亦知扁鵲非常人也。出入十余年，乃呼扁鵲私坐，間與語曰：我有禁方，年老，欲傳與公，公毋泄。扁鵲曰：敬諾。乃出其懷中藥予扁鵲，飲是以上池之水，三十日當知物矣。乃悉取其禁方書盡與扁鵲，忽然不見，殆非人也。扁鵲以其言飲藥三十日，視見垣一方人。以此視病，盡見五藏癥結。正義曰：家於盧國，因命之曰盧醫也。
見上醫師注。
毛詩注：不絕貌。
見上。
嬰兒無知，忽致有生之疾；大覺有感，遂臻無恙之休。敬闡微誠，特酬厚德。切念頃染一朝之患，遽為四體之憂，襁內攜提，實切疾首痛心之慮；暗中摸索，誰為觀形察眿之良？爰立心盟，遂脫病鍵。茲循報恩之典，乃勤獻曝之儀。
入佛事。
伏愿弱質恒堅，壽元永固，秀如王衍，譽夙負于寧馨；慧若韓符，詩早明于瑟僩。
見上。
文選楊中武誄曰：哀哀慈母，痛心疾首。
唐史曰：許丞宗惟輕見人，多忘之。或謂其不聰，乃曰：卿自難記，若遇曹、劉、沈、謝，暗中摸著亦可識。
韓文曰：善醫者，不視人之肥瘠而察其脉。
見上。
晉王衍，字夷甫。神情明秀，風姿詳雅。嘗造山濤，既去，濤目送之曰：何物老嫗，生寧馨兒。
韓文曰：符，公之子。按公墓銘及登科記：公之子曰昶，登長慶四年進士第。符豈昶之小字耶？
伏以痘疹為災，已極有生之苦；修禳有術，須歸無上之尊。特具短章，聊申鄙悃。切念近因天行，遂染痘疫，誠慮宿愆之有障，乃爾傾危；復憂命運之多屯，長茲疢疾。不憑圣典，曷度病關？恭展螻蟻之誠，懇叩獅猊之座。
入佛事。
五行俱順，三命無虞，不須越人之方，居然痊愈；喜見老萊之戲，于以愉恬。
易屯本義曰：屯，難也。
疢疾、螻蟻、越人、老萊并見上。
昔沾痘疹，曾極仰禱之勤；今竭葵忱，思答垂慈之力。恭陳梵典，用踐良盟。切念頃因天運之災，驟染色身之疾，隨茲苦鍵，難免危疑之憂；爰立良盟，遂獲平康之喜。恩酬厚德，乃展微誠。
入佛事。
伏愿鑒其宿誠，錫之介福，不災不害，劃祲沴以冰消；曰壽曰康，藹吉祥而云委。
見上。
文選宋文皇帝元皇后哀策文云：象物方臻，
眡祲告沴。
坡詩注：云委，言其多也。