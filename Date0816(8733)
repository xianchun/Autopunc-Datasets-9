太陽盈縮平立定三差之原。
冬至前後盈初縮末限，八十八日九十一刻，就整。離爲六段，每段各得一十四日八十二刻。就整。各段實測日躔度數，與平行相較，以爲積差。
各置其段積差，以其段積日除之，爲各段日平差。置各段日平差，與後段日平差相減，爲一差。置一差，與後段一差相減，爲二差。
置第一段日平差，四百七十六分二十五秒，爲凡平積。以第二段二差一分三十八秒，去減第一段一差十八分四十五秒，餘三十七分零七秒，不凡平積差。另置第一段二差一分三十八秒，折半得六十九秒，爲凡立積差。以凡平積差三十七分零七秒，加入凡平積四百七十六分二十五秒，共得五百一十三分三十二秒，爲定差。
以凡立積差六十九秒，去減凡平積差三十七分零七秒，餘三十六分三十八秒爲實，以段日一十四日八十二刻爲法除之，得二分四十六秒爲平差。置凡立積差六十九秒爲實，以段日爲法除二次，得三十一微，爲立差。
夏至前後縮初盈末限，九十三日七十一刻，就整。離爲六段，每段各得一十五日六十二刻。就整。各段實測日躔度數，與平行相較，以爲積差。
推日平差、一差、二差術，與盈初縮末同。
置第一段日平差，四百五十一分九十二秒，爲凡平積。以第一段二差一分三十三秒，去減第一段一差三十六分四十七秒，餘三十一分一十四秒，爲凡平積差。另置第一段二差一分三十三秒折半，得六十六秒五十微，爲凡立積差。以凡平積差三十五分一十四秒，加入凡平積四百五十一分九十二秒，共四百八十七分零六秒，爲定差。以凡立積差六十六秒五十微，去減凡平差三十五分一十四秒，餘三十四分四十七秒五十微爲實，以段日一十五日六二爲法除之，得二分二十一秒，爲平差。置凡立積差六十六秒五十微爲實，以段日爲法，除二次，得二十七微，爲立差。
凡求盈縮，以入歷初末日乘立差，得數以加平差，再以初末日乘之，得數以減定差，餘數以初末日乘之，爲盈縮積。
凡盈歷以八十日九零九二二五爲限，縮歷以九十三日七一二零二五爲限。在其限已下爲初，以上轉減半歲周餘不末。盈初是人冬至後順推，縮末是從冬至前逆溯，其距冬至同，故其盈積同。縮初是從夏至後順推，盈末是從夏至前逆溯，其距夏至同，故其縮積同。
盈縮招生，本爲一象限之法。如盈歷則以八十八日九十一刻爲象限，縮歷則以九十三日七十一刻爲象限。今止作九限者，舉此爲例也。其空格九行定差本數，爲實也。其斜綿以上平差立差之數，爲法也。斜綿以下空格之定差，乃餘實也。假如定差爲一萬，平差爲一百，立差爲單一。今求九限法，以九限乘定差得九萬爲實。另置平差，以九限乘二次，得八千一百。置立差，以九限乘三次，得七百二十九。並兩數得八百二十九爲法。以法減實，餘八萬一千一百七十一，爲九限積。又法，以九限乘平差行九百，又以九限乘立差二次得八十一，並兩數得九進八十一爲法，定差一萬爲實，以法減實，餘矣千零一十九，即九限末位所書之定差也。於是瑞以九限乘餘實，得八萬一千一百七十一，爲九限積，與前所不所得不同。蓋前法是先乘後減，又法是先減後乘，其理一也。
按授時曆於七政盈縮，並以垛積招差立算，其污七巧合天行，與西人用小輪推步之法，殊途同歸。然世所傳九章諸書，不載其術，歷草載其術，而不言其故。宣城梅文鼎爲之圖解，於平差、立差之理，垛積之法，皆有以發明其所以然。有專書行於世，不能備錄，謹錄招生圖說，以明立法之大意云。
盈初縮末置立差三十一微，以六因之，得一秒八十六微，爲加分立差。置平差二分四十六秒，倍之，得四分九十二秒，加入加分立差，得四分九十二秒八十六微，爲平立合差。
置定差五百一十三分三十二秒，內減平差二分四十六秒，再減立差三十一微，餘五百一十零分八十五秒六十九微，爲加分。
縮初盈末置立差二十七微，以六因之，得一秒六十二微，爲加分立差。置平差二分二十一秒，倍之，得四分四十二秒，加入加分立差，得四分四十三秒六十二微，爲平立合差。
置定差四百八十七分零六秒，內減平差二分二十一秒，再減立差二十七微，餘四百八十四分八十四秒七十三微，爲加分。
已上所推，皆初日之數。其推次日，皆以加分立差，累加平立合差，爲次日平立合差。以平立合差減其日加分，爲次日加分，盈縮並同。其加分累積之，即盈縮積，其數並見立成。
太陰轉週二十七日五十五刻四六。測分四象，象各七段，四象二十八段，每段十二限，每象八十四限，凡三百三十六限，而四象一週。以四象爲法，除轉週日，得每象六日八八八六五，分爲七段，每段下實測月行遲疾之數，與平行相較，以求積差。
各置其段積差，以其段積限爲法除之，爲各段限平差。置各段限平差，與後段相減爲一差。置一差，與後段一差相減爲二差。
置第一段限平差一十零分七二六爲凡平積。置第一段一差四十七秒七六，以第一段二差九秒三六減之，餘三十八秒四十微，爲凡平積差。另置第一段二差九秒三十六微折半，得四秒六十八微，爲凡立積差。以凡平積差三十八秒四十微，加凡平積一十零分七二六，得一十一分一十一秒，爲定差。置凡平積差三十八秒四十微，以凡立積差四秒六十八微減之，餘三十三秒七十二微爲實，以十二限爲法除之，得二秒八十一微，爲平差。置凡立積差四秒六十八微爲實，十二限爲法，除二次，得三微二十五纖，爲立差。
凡求遲疾，皆以入歷日乘十二限二十分，以在八十四限已下爲初，已上轉減一百六十八限餘爲末。各以初末限乘立差，得數以加平差，再以初末限乘之，得數以減定差，餘以初末限乘之，爲遲疾積。其初限是從最遲最疾處順推至後，末限是從最遲最疾處逆溯至前，其距其距最遲疾處同，故其積度同。太陰與太陽立法同，但太陽以定氣立限，故盈縮異數。太陰以平行立限，故遲疾同原。
布立成法置立差三微二十五纖，以六因之，得一十九微五十纖，爲損益立差。置平差二秒八十一微，倍之，得五秒六十二微，再加損益立差一十九微五十纖，共得五秒八十一微，爲初限平立合差。自此以損益立差，累加之，即每限平立合差。至八十限下，積至二十一秒四一五，爲平立合差之極。八十一限下差一秒七八零九，八十二限下一秒七八零八，至八十三限下，平立合差，與益分中分，爲益分之終。八十四限下差，亦與損分中分，爲損分之始。至八十六限下差，亦二十一秒四一五，自此以損益立差累減之，即每限平立合差，至末限與初限同。置定差一十一分一十一秒，內減平差二秒八十一微，再減立差三微二十五纖，餘一十一分零八秒一十五微七十五纖爲加分定差，即初限損益分。置損益分，以其限平立合差益減損加之。即爲次限損益分。以益分積之，損分減之，便爲其下遲疾度。以八百二十分爲一限日率，累加八百二十分爲每限日率。以上俱詳立成。
五星平立定三差之原凡五星各以實測，分其行度爲八段，以求積差，略如日月法。
木星立差加，平差減。
各置其段所測積差度爲實，以段日爲法除之，爲凡平差。各以凡平差與次段凡平差相較，爲凡平較。又以凡平較與次段凡平較相較，爲凡立較。置第一段凡平較三十九秒一六二一，減其下凡立較六秒二四二二，餘三十二秒九一九九，爲初段平立較。加初段凡平差一十分五六七八零一，共得一十零分八十九秒七十零微，爲定差。秒置萬位。置初段平立較差三十二秒九一九九，內減凡立較之半，三秒一二一一，餘二十九秒七九八八，以段日一十一日五十刻除之，得二秒五十九微一十二纖爲平差。置凡立差之半，三秒一二一一，以段日爲法除二次，得二微三十六纖爲立差。
已上爲木星平立定三差之原。
火星盈初縮末。立差減，平差減。
凡平較前多後少，應加凡立較。置初段下凡平較六分一三九八四七二九六八七五，加凡立較一十三秒一九七九二一八七五，得六分二七一八二六五一五六二五，爲初日下平立較。置初段凡平差八十二分二十零秒六五七三四八四三七五，加初日下平立較六分二七一八二六五一五六二五，得八十八分四十七秒八十四微，爲定差。置初日下平立較六分二七一八二六五一五六二五，加凡立較之半，六秒五九八九六零九三七五，得分三三七八一六一二五爲實，以段日而一，得八十三秒一十一微八十九纖爲平差。置凡立較之半，六秒五九八九六零九三七五，以段日七日六十二刻五十分爲法除二次，得一十一微三十五纖爲立差。
火星縮初盈末平差負減，立差減。
取凡立較停者，三十九秒五八二一三七五，以較一段下凡平較一十三秒二六四八三一二五，餘二十六秒三一七三零六二五爲較較，以加一段下凡平差二十九分七一三一二六九三七五，得二十九分九十七秒六十三微，爲定差。置較較二十六秒三一七三零六二五，以段日一十五日二十五刻而一，得一秒七二五七二五。再置凡立較之半一十九秒七九一零六八七五，以段日而一，得一秒二九七七七五。兩數並得三秒零二微三十五纖爲平差。置凡立較之半一十九秒七九一零六八七五，以段日一十五日二五爲法除二次，得八微五十一纖，爲立差。
已上爲火星平立定三差之原。
▲土星盈歷立差加，平差減。
置第一段下凡平較，內減其下凡立較，餘五十零秒九一七九七五，爲平立較。以平立較，加本段凡平差，得一十五分一十四秒六十一微，爲定差。置平立較，內減凡立較之半，三秒七四二六七五，餘四十七秒一七五三，以段日十一日五十刻而一，得四秒一十零微二十二纖，爲平差。置凡立較之半，以段日除二次，得二微八十三纖，爲立差。
▲土星縮歷立差加，平差減。
置一段凡平較，內減其下凡立較，餘二十一秒七七二三七五，爲平立較。以平立較加入本段凡平差，得一十一分零一秒七十五微，爲定差。置平立較，內減凡立較之半，四秒三七七四七五，餘一十七秒三九四九，以段日一十一日五十刻爲法除之，得一秒五十一微二十六纖，爲平差。置凡立較之半，以段日爲法除二次，得三微三十一纖爲立差。
已上爲土星平定三差之原。
金星立差加，平差減。
置一段下凡平較，與其凡立較相減，餘一秒八六一七五爲平立較，以加凡平差，得三分五十一秒五十五微，爲定差。置平立較，與凡立較之半，一秒八六四七二五相減，餘三十四纖，以段日一十一日五十刻爲法除之，得三纖，爲平差。置凡立較之半，以段日爲爲法除二次，得一微四十一纖，爲立差。
已上爲金星平立定三差之原。
▲水星立差加，平差減。
術同金星，求得定差三分八十七秒九十微，平差二十一微六十五纖，立差一微四十一纖。
已上爲水星平立定三差之原。
在五星，皆以立差爲秒，平差爲本，定差爲總。五星各以段次因秒，木土金水四星並本，惟火星較本，各以積日而積，五星皆較總，又各以積日乘之，得各實測之度分。
五星積日，皆本度率，除週日得三百六十五度二十五分太。各以四分之一爲象限，惟火星用象限三之一，減象限爲盈初縮末限，加象限爲縮初盈末限。其命度爲日者，爲各取盈縮歷乘除之便，其實積日之數，即積度也。
求二至差股及出入差。術曰：置所測北極出地四十度九十五分爲半弧背，以前割圓弧矢法，推得出地半弧弦三十九度二十六分，爲大三斜中股。置測到二至黃赤道內外度二十三度九十分爲半弧背，以前法推得內外半弧弦二十三度七十一分。又爲黃赤道大句，又爲小三斜弦。置內外半弧弦自之爲句冪，半徑自之爲弦冪，二冪相減，開方得股，以股轉減半徑，餘四度八十一分爲二至出入矢，即黃赤道內外矢。夏至日，南至地平七十四度二十六分半爲半弧背，求得日下至地半弧弦五十八度四十五分。半徑六十零度八十七分半，爲大三斜中弦。置大三斜中股三十九度二十六分，以二至內外半弧弦二十三度七十一分乘之爲實，以半徑六十零度八十七分半爲法除之，得一十五度二十九分，爲小三斜中股又爲小股。置小三斜中股一十五度二十九分，去減日下至地半弧弦五十八度中十一分，餘四十三度一十六分，爲大股。以出入矢四度八十一分，去減半徑六十零度八十七分半，餘五十六度零六分半，爲大股弦。置大股弦，以小股一十五度二九乘之爲實，大股四十三度一六爲法除之，得一十九度八十七分爲小弦，即爲二至出入差半弧弦。置二至出入差半弧弦，依法求到二至出入差半弧背一十九度九十六分一十四秒。置二至出入差半弧背一十九度九十六一四秒，置二至出入半弧背一十九度九六一四，以二至黃赤道內外半弧弦二十三度七十一分除之，得八十四分一十九秒，爲度差分。
求黃道每度書夜刻。術曰：置所求每度黃赤道內外半弧弦，以二至出入差半弧背乘之爲實，二至黃赤道內外半弧弦爲法除之，爲每度出入差半弧背。又術：置黃赤道內外半弧弦，以度差八十四分一十九秒乘之，亦得出入差半弧背。置半徑內減黃赤道內外矢，即赤道二絃差，見前條立成。餘數倍之，又三因之，得數加一度，爲日行百刻度。又術：以黃赤道內外矢倍之，以減全徑餘數，三因加一度，爲日行百刻度，亦同。置每度出入半弧背，以百刻乘之爲實，日行百刻爲法除之，得數爲出入差刻。置二十五刻，以出入差刻視黃道，在赤道內加之，在赤道外減之，得數爲半晝刻，倍之爲晝刻，以減百刻，爲夜刻。
如求冬至後四度晝刻。術曰：置冬至後四十四度黃赤道內外半弧一十七度二十五分六十九秒，又爲黃赤道小弧弦，前立成中取之。以二至出入差半弧背一十九度九十六分一十四秒乘之爲實，以二至黃赤道內外半弧弦二十三度七十一分爲法除之，得一十四度五十二分八十五秒，爲出入半弧背。又法：置黃赤道內外半弧弦一十七度二五六九，以度差零度八四一九乘之，亦得一十四度五二八五，爲出入半弧背。置半徑六十零度八七五，以四十四度黃赤道內外矢二度五十一分八十一秒又爲赤道二絃差，前立成中取之。減之，餘五十八度三十五分六十九秒，即赤道小弦。倍之，得一百一十六度七十一分三十八秒，三因之，加一度，得三百五十一度一十四分一十四秒，爲日行百刻度。又術：倍黃赤道內外矢得五度零三分六十二秒，以減全徑一百二十一度七十五分，亦得一百一十六度七十一分三十八秒，三因加一度，爲日行百刻度，亦同。置出入半弧背一十四度五十二分八十五秒，以百刻乘之爲實，以日行百刻度三百五十一度一十四分一十四秒爲法除之，得四刻一十三分七十五秒，爲出入差刻。置二十五刻，以出入差刻四刻一十三分七十五秒減之，因冬至後四十四度，黃道在赤道外，故減。餘二十零刻八十六分二十五秒，爲半晝刻。倍之得四十一刻七十二分半，爲晝刻。以晝刻減百刻，餘五十八刻二十七分半，爲夜刻。又術：置出入差刻四刻一十三分七十五秒，倍之，得八刻二十七分半，以減春秋分晝夜五十刻，得四十一刻七十二分半，爲晝刻。以倍刻加五十刻，得五十八刻二十七分半，爲夜刻。晝減故廢加，餘仿此。
右歷草所載晝夜刻分，乃大都即燕京晷漏也。夏晝、冬夜極長，六十一刻八十四分，冬晝、夏夜極短，三十八刻一十六分。明既遷都於燕，不知遵用。惟正統己巳奏準頒歷用六十一刻，而羣然非之。景泰初仍復用南京晷刻，終明之世未能改正也。