剡王侗，太祖子，初名青哥，漢末遇害。太祖即位，詔贈太尉，賜名侗。顯德四年追封。
杞王信，太祖子，初名意哥，漢末遇害。太祖即位，詔贈司空，賜名信。顯德四年追封。
越王宗誼，世宗子，漢末遇害。顯德四年追封。曹王宗讓，世宗子，顯德六年封。紀王熙謹，世宗子，顯德六年封，皇朝乾德二年卒。
蘄王熙誨，世宗子，顯德六年封。